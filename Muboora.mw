Takatarisana ne[[Kubika kweZimbabwe]], '''muboora''' muriwo unobikwa mashizha emuti unobereka manhanga. Vanobika muboora vanotanha mashizha matete anowanikwa ekumuromo kunoperera dzinde remuti uwu.

Muboora unobikwa kuchishandiswa ''soda'', izvi zvichibatsira kuti muriwo wacho upfave pakutsenga mukanwa. Vakare vainyanya kushandisa [[hundi]] kana kuti [[mutyora]] pakubika muboora.

Vamwewo vano[[runga]] nedovi, izvi zvichiita kuti muriwo uwu uve nokuzipa kwepamusoro.  Vamwewo vanotanha maruva emuti uwu vachibika pamwe nemashizha matete emuboora.

Muriwo wemuboora unorimwa kazhinji muminda yakarimwa [[chibage]]; muti mumwe unodyiwa muboora ndiwo unokohwewa manhanga.
