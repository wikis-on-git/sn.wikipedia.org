[[Shandura]] (Process in English) zvinoreva mabasa anoitwa nematanho uye nenzira dzakarongeka zvichishandiswa mukushandura nhumbi dzinopinda mu[[hushangazhi]] kuti dzive zvibereko zvinokwanisa kutengeseka. Pahushoma tinenge toti '''mushandu''' (process).


Muhushangazhi, shandura dzinonyoreswa kuPatents Office kuitira kuti vanoda kuzoshandisa shandura iyi vanopota vachiripa mutero kune muridzi akavamba shandura iyi. Nokudaro shandura dzinonyorwa pasi kuchidudzwa kuti kunoshandiswa [[mutowo]] wakadii kuita basa iri. Nhumbi dzinopinda mu'''shandura''', [[hujoto]] hunodiwa; nguva inoshandwa nezvimwewo zvinofanirwa kududzwa.

Somuenzaniso, [[mwando]] weAmmonia unogadzirwa kuchishandiswa mushandu weHaber (Haber process). 


==Mushandu wekuvhota==


Somuenzaniso uri nyore kunzwisisa, mushandu wekuvhota unotevedza nzira iyi: 

*Munhu anotaridza [[chitupa]]; 

*Zita rinotariswa mubhuku revakanyoresa kuvhota; 

*Zita rinochekwa mubhuku; 

*Muvhoti anonyika mawoko ake mudhayi;

*Munyori anotambidza muvhoti pepa rokuvhotera;

*Muvhoti anovhota okanda pepa rake mubhokisi asina waanotaridza.
