Muhushangazhi hwe[[migodhi]], chitofu izwi rinoreva matombo ane simbi kana chakakosha chiri kutsvaka chiri kuchererwa mugodhi wacho. 


Chitofu chikwanisa kunge chiine '''gold, copper, nickel, platinum''' kana ipi zvayo simbi iri kutsvaka nevacheri vemigodhi. Pamigodhi mizhinji chitofu chinowanikwa chiine simbi dzine ukoshi mbiri kana nhatu. 


*Somuenzaniso, muZimbabwe migodhi unochera '''gold''' inowanza kunge ichiwanikwawo '''silver'''.


* Migodhi inowanikwa platinum inowanza kuwanikwawo simbi dzinoti: ''palladium; ruthenium; rhodium; gold uye silver''.


*Sarudzo yokuti mugodhi unodaidzwa kunzi unochera simbi ipi inotevedza kuti ndeipi simbi yakakosha zvakanyanya pakuunza mari pamugodhi iwoyo. Simbi inowanikwa ne[[huremu]] hushoma inokwanisa kunge iriyo iri kuunza mari yakawanda kuburikidza nemutengo wainotengwa nayo. Somuenzaniso migodhi inochera platinum muZimbabwe inowana '''nickel''' ine huremu hwakawanda kudarika '''platinum''' yacho asi nokuda kwekuti platinum ine mutengo wepamusoro, mugodhi unodanwa nezita rokuti Platinum Mine.
