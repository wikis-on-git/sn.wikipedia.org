Izwi rokuti '''hwanan'ina''' rinodudza hukama huripo pakati pevanhu kuburikidza nana mai vakavabereka vanenge vari mukoma nemunin'ina.


*Ngatitii tina Sarudzai naSesedzai vasikana vaviri vakasiyirana zamu, vakaberekwa naAmai vamwe. Tochiti Sarudzai akazvara mukomana anonzi Simukai; uyuwo Sesedzai akazvara musikana anonzi Fadzai.


*Hukama huripo pakati paSimukai naFadzai ndewekuti ihanzvadzi nehanzvadzi. Simukai naFadzai ihanzvadzi '''hwanan'ina''' nokuti ana amai vavo mukoma nemunin'ina.


*Kumatunhu mazhinji Simukai haadyi pfuma yakarooresa Fadzai nokuti ihanzvadzi '''hwanan'ina'''.


==Hwanan'ina Pakuroora==

*Ngatitii varume vaviri mukoma nemunin'ina Tafara naTongai vakaroora. Madzimai maviri akaroorwa nevarume vane hukama hunonzi [[vakadzin'ina]]. Mukutaura kwemazuvaose vangadaidzana kuti maiguru naamainini asiwo hukama huri pakati pavo ndihwo hwanan'ina kana kuti hukadzin'ina. 

Ava vakadzi vaviri havana hukama hwokuti vangagarirana nhaka kana mumwe achinge afa nokuti havana hukama hweropa remadzibaba avo.


*Ngatitii vakadzi vaviri mukoma nemunin'ina Chipo naChido vakaroorwa. Varume vaviri vakaroora vakadzi ava vane hukama hunonzi [[vakuwashan'ina]].  Mukutaura kwemazuvaose vangadaidzana kuti babamukuru nababamudiki asiwo hukama huri pakati pavo ndihwo hwanan'ina kana kuti hukuwashan'ina. 

Ava varume vaviri havana hukama hwokuti vangagarirana nhaka kana mumwe achinge afa nokuti havana hukama hweropa remadzibaba avo.
