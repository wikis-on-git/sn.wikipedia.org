==Tsanangudzo dzemazwi anoshandiswa==

[[Akiso]] (Axis)- uyu mutsetse uri pakati pe[[chiumbwa]] unoti zviri kumativi ose emutsetse iwoyu zvinenge zvakafanana nekuenzanza huremu nekuumbwa kwazvo. Takatarisana neEarth, akiso iyi ndiyo ''monerapo'' apo panoziririka Earth kamwe pamusi mumwe - izvi zvinokonzera kubuda nokudoka kwezuva. Akiso iyi mutsetse unobatananidza North pole neSouth pole. Earth inoziririka kamwe pamusi umwe ''ichizvimonerera'' paAkiso iyoyi - kamwe pa24 maawa.


[[Denderende]] (Ellipse) - iri zita rinoreva [[munyonga]] uri pamutsendo, unoonekwa pano<big>Big text</big>chekwa charaka zvichitevedza mutsendo nenzira inopa munyonga wakavharwa kwese (closed curve). Izvi zvinoreva kuti mutsendo wacho unocheka nenzira yokuti chiumbwa chinosara pachekwa chine munyonga chete pasina mutsetse wakati twasa; mutsendo haucheke hwaro kana chisuvi chiri pacharaka. Denderende harisi denderedzwa asi rinoda kuita sedenderedzwa rine kuumbwa kwezai. 


[[Boterekwa]], (Orbit) - iri zita rinoreva nzira inofambwa nayo neEarth apo inenge ichipoterera [[zuva]] (sun) kamwe pagore kana kuti pa[[misi]] 365. Boterekwa reEarth rine kuumbwa kwakaita [[denderende]]. Iri zita rinoshandiswawo kutsanangudza nzira dzinofambwa nedzimwe [[nyeredzi]] (planets) padzinopoterera zuva


[[Mutsendo]] (Plane, flat area) izwi rinoreva uso hwakatichechetere kunge pamusoro pemvura. Mutsendo unogonga kunge wakamiswa wakaita mutwi kana kurara kuti sandarara kana kurereka neipi zvayo gonya. Mutsendo uso hune nzenda mbiri (2-dimensions)-  hwasha nehurefu; mutsendo hauna hudzamu. Earth inoita dendera (revolves) iri pamutsendo we[[denderende]] (elliptical plane) unocheka nepakati pe[[zuva]] (sun).


[[Mutsazanisi]] (equator) mutsetse unopangidza panosangana uso hweurungano nemutsendo une goko rehuremu uye waka[[rurama]] neakiso yeurungano yacho. Kureva kuti mutsendo uyu wakaita mutwi neaksio uye kuti wakatakuraGoko rehuremu (centre of mass) yeurungano yacho. Iri zita rinoshandiswazve pakutsangudza kuumbwa kweRinopasi, (Earth). Mutsazanisi une nhambwe dzakaenzana kubva kuNorth pole ne South pole panzvimbo dzose. 


[[North pole]] ndipo pachimiso panosangana uso neakiso yekuzeya yeRinopasi (Earth), kuri ku[[Maodzanyemba]] kweRinopasi, riri divi rakapesana neSouth pole.  Kana takatarisa ku[[Mabvazuva]], North pole inenge yakarurama kuruboshwe.


[[South pole]] ndipo pachimiso panosangana uso neakiso yekuzeya yeRinopasi (Earth), kuri ku[[Chamhembe]] kweRinopasi. Kana takatarisa ku[[Mabvazuva]], South pole inenge yakarurama kurudyi.


[[Muyeramwaka]], (Latitude) mitsetse inobatanidza nzvimbo dzine nhambwe yegonya yakaenzana kana gonya richipimwa kubva paMutsazanisi zvichienda kuMaodzanyemba kana kuChamhembe kweMutsazanisi. Latitude inoverengwa ichibva paMutsazanisi uyo unopiwa nhamba 0<sup>o</sup>. Nhamba yelatitude inokwira zvichienda kuNorth pole - nhamba dzichipiwa vara (+), kudzamara dzasvika pa +90<sup>o</sup>. Nhamba yelatitude inodzika zvichenda kuSouth pole, nhamba dzichipiwa vara (-), kudzamara dzasvika pa -90<sup>o</sup>. Izvi zvinoreva kuti latitude 20<sup>o</sup> iri kuMaodzanyemba kweMutsazanisi; latitude -30<sup>o</sup> kana kuti 30<sup>o</sup>S iri kuChamhembe kweMutsazanisi. Mepu inotaridza mitsetse yelatitude ichibva kamadokero kuenda kumabvazuva.


[[Muyeranhambo]] (Longitude) mitsetse inobatanidza nzvimbo dzine nhambwe yegonya yakaenzana kana gonya richipimwa kubva paPrime (Greenwich) zvichienda kuMabvazuva kana kuMadokero ePrime Meridian. Longitude inoverengwa ichibva paPrime Meridian iyo inopiwa nhamba 0<sup>o</sup>. Nhamba yelongitude inokwira zvichienda kuMabvazuva - nhamba dzichipiwa vara (+), kudzamara dzasvika pa +180<sup>o</sup>. Nhamba yelongitude inodzika zvichenda kuMadokero, nhamba dzichipiwa vara (-), kudzamara dzasvika pa -180<sup>o</sup>. Izvi zvinoreva kuti longitude +20<sup>o</sup> iri kuMabvazuva kwePrime Meridian; longitude -30<sup>o</sup> iri kuMadokero kwePrime Meridian.


[[Dendera]] (Revolution) izwi rinoreva kupoterera kunoita Earth ichitendera zuva. Dendera rinotanga nekuperera panzvimbo imwechete - ipapo paratangira ndipo parinogumira kuverengwa. Earth inoita dendera kamwe (1) pamazuva 365 kana kuti pagore.


==Kuzeya neDendera reEarth==

'''Kuzeya'''.  Shoko rokuti kuzeya kweEarth rinoreva kuziririka kunoita nyika paAkiso inobatanidza North pole neSouth pole. Earth inoita ''monerapo'' ichiziririka paAkiso iyoyi. Kana tichitarisa North pole kubva muchadenga nyika inoratidzika ichiziririka kuenda nerudzivo rwunopesana newachi - ''counter-clockwise''. Kana kuri kuSouth pole inotaridzika ichitenderera nerudzivo rwunotevedza wachi - clockwise. Kuziririka kunoita nyika ndiko kunoita kuti kuve neusiku nemasikati; nyika inoziririka kamwe (1) panguva inoita 24 maaawa. Pane ipi zvayo nguva: hafu yenyika inenge yakataira zuva iri muchiedza ari masikati; imwe hafu inenge iri murima kudivi risiri kuwana mirazvo yezuva. Saka panyika panogara paine denderedzwa rinotara muganhu pakati perima nechiedza unonzi [[Denderedzwa reChiedza]] - ''Circle of Illumination''. 


'''Dendera'''.  Shoko rokuti dendera rinoreva kupoterera kunoita Earth ichitendera zuva. Earth inoita dendera kamwe (1) pamisi 365,25. Dendera rinotanga nekuperera panzvimbo imwechete - ipapo paratangira ndipo parinogumira kuverengwa - nyika ichizotangazve kutenderera nenzira iyoyo imwechete. Nzira inotenderera nayo nyika tichaidana kuti [[boterekwa]]; nzira iyi ine kuumbwa kwe[[denderende]] kwete [[denderedzwa]]. Nokuda kwekuti boterekwa iri idenderende, nhambwe iri pakati penyika nezuva inosiyana mukufamba kwegore - asi izvi sandizvo zvinokonzera mwaka yepanyika.


==Kutsveyama kweAkiso yeEarth==

Sokutaurwa kwaitwa, Earth inoita dendera (revolves) iri pamutsendo wedenderende (elliptical plane) unochekana neboterekwa rinofamba neEarth kamwe pagore. Panguva imwe chete, Earth inoita monerapo ichiziririka paAkiso inobatanidza North neSouth pole. Akiso yeEarth haina ku[[rurama]] pamutsendo wedenderende asi yakatsveyama negonya re 23.5<sup>o</sup>. Gonya riri pakati pemutsendo denderende neAkiso yeEarth haichinje; Akiso inoramba yakanongedza divi rimwe uye yakatsveyama negonya rimwe re 23.5<sup>o</sup>. Asi chinoshanduka kuti idivi ripi reAkiso riri ''pedyo'' ne[[zuva]]. Divi riri ''pedyo'' nezuva rinowana mirazvo yakanyanya - iri divi ndiro rinenge riri mumwaka wekupisa, [[zhizha]] (summer), divi riri ''kure'' rinenge riri mu[[chando]] (winter).


==Mazuva ekurangarira==


[[Zuvaragodza]] (Solstice)

Mazuva e[[Zuvaragodza]] anoitika June 20-21 neDecember 20-21. 

*Pamazuva June 20-21 Earth inenge iri panzvimbo muboterekwa yokuti North pole inenge yakanongedza kuzuva yakatsveyamira kuzuva ne 23.5<sup>o</sup>. Denderedzwa rechiedza rinenge riri panzvimbo yokuti North pole haipinde murima zvokuti North pole inowana 24 maawa echiedza. Denderedzwa reChiedza rinenge rakaita muganhu palatitude 66.5<sup>o</sup>N panova ndipo panotangira Arctic Circle.  Panguva imwechete, South pole inenge yakanongedza kwakapesana nezuva, denderedzwa rechiedza rinenge riri panzvimbo yokuti South pole inoramba iri murima. South pole inowana 24 maawa erima. 

Pamazuva aya, nzvimbo dzose dziri ku[[Maodzanyemba]] eMutsazanisi dzinowana chiedza kwe[[mahawa]] anodarika 12; nzvimbo dzose dziri ku[[Chamhembe]] kweMutsazanisi dzinowana chiedza chiri kwemahawa ari pasi  pe 12. Hafu yeku[[Maodzanyemba]] inenge iri mumwaka we[[Zhizha]], hafu yeku[[Chamhembe]] inenge iri mumwaka we[[chando]].


*Pamazuva December 20-21 Earth inenge iri panzvimbo muboterekwa yokuti South pole inenge yakanongedza kuzuva yakatsveyamira kuzuva ne 23.5<sup>o</sup>. Denderedzwa rechiedza rinenge riri panzvimbo yokuti South pole haipinde murima zvokuti South pole inowana 24 maawa echiedza. Denderedzwa reChiedza rinenge rakaita muganhu palatitude 66.5<sup>o</sup>S panova ndipo panotangira Antarctic Circle.  Panguva imwechete, North pole inenge yakanongedza kwakapesana nezuva, denderedzwa rechiedza rinenge riri panzvimbo yokuti North pole inoramba iri murima. Nouth pole inowana 24 maawa erima. 

Pamazuva aya, nzvimbo dzose dziri ku[[Chamhembe]] kweMutsazanisi dzinowana chiedza kwe[[mahawa]] anodarika 12; nzvimbo dzose dziri ku[[Maodzanyemba]] kweMutsazanisi dzinowana chiedza chiri kwemahawa ari pasi  pe 12. Hafu yeku[[Chamhembe]] inenge iri mumwaka we[[Zhizha]], hafu yeku[[Maodzanyemba]] inenge iri mumwaka we[[chando]].


[[Tsazahusiku]] Equinox

Mazuva e[[Tsazahusiku]] anoitika March 20-21 neSeptember 20-21. Pamazuva aya ''Denderedzwa reChiedza'' rinocheka North pole neSouth pole - mativi ose eAkiso anenge ari hhambwe dzakafanana kubva kuzuva - hapana divi rinenge riri ''pedyo'' nezuva kudarika rimwe. Zvakare hapana divi reAkiso rinenge rakanongedza kune zuva. Pamazuva aya  nzvimbo dzose dziri panyika dzinowana husiku hwakaenzana, hwakareba 12 maawa - saka mazuva aya achinzi Tsazahusiku- ''equinox''. 

Kubva pana March 20-21, nguva yechiedza inoenda ichireba kuhafu yeku[[Maodzanyemba]] - kutanga kwenguva ye[[Chirimo]] (spring) kunzvimbo dziri kuMaodzanyemba kweMutsazanisi. Kunzvimbo dziri ku[[Chamhembe]], nguva yechiedza inenge ichiderera, kutanga kwenguva ye[[Matsutso]] (autumn) kunzvimbo idzi. 

Kubva pana Sep 20-21, nguva yechiedza inoenda ichiderera kuhafu yeku[[Maodzanyemba]] - iyi inguva yemwaka we[[Matsutso] (autumn) kunzvimbo dziri ku[[Maodzanyemba kweMutsazanisi. Kunzvimbo dziri ku[[Chamhembe]], nguva yechiedza inenge ichireba, nguva yemwaka we[[Chirimo]] kunzvimbo idzi.


==Latitude neLongitude muChiShona==

*[[Muyeramwaka]].  Taona kuti mwaka yepanyika inosiyana zvichienderana nekusiyana kwelatitude; nokudaro pfungwa iri kuti tsambamba idzi dzidanwe kunzi [[Muyeramwaka]] mwaka muChiShona. Mwaka inenge iri kulatitude dzeku[[Maodzanyemba]] inopesana nemwaka yelatitude dzeku[[Chambembe]]. Nzvimbo dziri mulatitude dzemaTropics munova mune nyika yeZimbabwe, mwaka haiverengwe kusvika pamwaka mina. Izvi zvinokonzerwa nechiitiko chokunge zuva richiwanikwa nemurazvo une simba panguva zhinji dzegore. 


Nzvimbo dziri kunze kwelatitude yeTropics dzinoverenga mwaka mina inoonekwa zvakati tsvikiti. Mwaka iyi ndiyo chando; chirimo, zhizha, matsutso inova winter, autumn, summer ne spring kuEnglish.
 

*[[Muyeranhambo]].  Nguva yezuva inosiyana zvichienderana nelongitude, saka zvakafanira kuti longitude inzi [[Muyeranhambo]]. Nzvimbo dzakasiyana dzine nguva dzakasiyana zvichienderana nelongitude yenzvimbo yacho. Kune [[mipanda yenguva]] (time-zones) yakarongeka ichitevedza rudzivo Mabvazuva-Madokero yakatarwa pamitemo yenguva Pasirose. Nguva idzi hadzizoteveri longitude kuti gedye-gedye nokuda kwekusiyana kwemitemo yenyika dzePasirose panhau ye[[Mipanda yenguva]].


Tamboona kuti longitude inoverengwa iri 0-180<sup>o</sup>E tichienda ku[[Mabvazuva]] uye 0-180<sup>o</sup>W tichienda ku[[Madokero]]. Zvinoreva kuti gonya relongitude   rinohwerengedzwa kusvika pa360<sup>o</sup>. Taona zvakare kuti nyika inoziririka kutenderera kamwe pamahawa 24h -  mahawa 24h anoenderana ne 360<sup>o</sup>. Panofambwa 15<sup>o</sup> yoga-yoga nguva inochinja nehawa imwe (1h). 

Nyika yeZimbabwe iri murumana rwe[[muyeranhambo]] (longitude) +30<sup>o</sup>E. Pose panochinja muyeranhamo ne 15<sup>o</sup>, nguva inochinja neawa rimwe (1h).  Nokudaro Zimbabwe inopiwa nguva yakawedzerwa 2h (maawa 2) zvichienzaniswa nenguva iri paPrime Meridian. Somuenzaniso kana nguva iri paPrime Meridian iri pa 06:00hrs, nguva yeZimbabwe inenge iri pa 08:00hrs. Nguva iri paPrime Meridian inonzi [[Greenwich Mean Time]] (GMT). Nokumwe kutaura nguva yeZimbabwe inodanwa ichinzi GMT + 2hrs.

*Tariro ndeyekuti mifananidzo ivepo pachidzidzo chino kubatsira kunzwisisa zviri kutsanangurwa.
