Muchidzidzo '''chezvipenyu''', [[chidenhi]] (hormone in English) zvinoreva "compound" dzinoshandiswa kuvamba kana kukuchidzira kushanda kwenhengo dzemuviri. Chidenhi pachinenge chagachirwa munhengo idzi, pane mabasa anobva atanga kuitika munhengo iyi. '''Zvidenhi''' zvinotsatidzwa kubva pa[[tsatidzi]] dziri mumuviri dzine basa rokugadzira chidenhi ichocho.


Kune chidenhi chinokuchidza kukura kwe[[ndebvu]] muvarume. Chidenhi chinonzi "testosterone" chinoshanda kukuchidza kuyaruka kwemukomana kuti ave nechimiro chemurume. Chidenhi ichi chinodzivisa kubuda kwemazamu muvarume.


Kunoitawo chidenhi chinoita kuti kubuda kwema[[zamu]] kutange muvakadzi.  Chidenhi chinonzi "estrogen" chinoshanda kukuchidza kuyaruka kwemusikana kuti ave nechimiro chemukadzi achitanga kumera ma[[zamu]].


Shoko rokuti chidenhi rinotaura kuti zviro izvi zvinodenha nhengo kuti dzivambe kuita mabasa adzinobata mumuviri uye zvinonenha kuyaruka kwedzimwe nhengo mumuviri.


Shoko reEnglish rokuti "hormone" rinoreva "that which sets in motion, excites or stimulates a process". Ndiko kudenha kuri kurehwa nezita reShona rapihwa.


Mukutaura kwedu kwamazuva ose unonzwa toti:


*Andidenha saka ndamurova. Apa zvichireva kuti ndiye anditanga.


*Nyaya yamadenha iyi nhasi tinonzwa nekuzuwirwa. Apa zvichireva kuti matanga nyaya inofadza nokupa manyawi kumutauri kuti atange nokuramba ari kuitaura.


*Denha huni iyo moto ubvire zvakanaka. Apa kureva kukuchidzira moto wanga wabatidzwa zvawo kare. Kutaura kuri muzvirevo izvi kunodudza kushanda kunoita chidenhi kana kuti "hormone".

[[category:Chezvipenyu]]

[[en:hormone]]
