[[Gonyanhatu]] chiumbwa chine mativi matatu nemagonya matatu.

==Mhando dzegonyanhatu==

Muchikamu chino tichataura pamusoro pemarudzi egonyanhatu; mhando dze[[gonyanhatu]] dzinotumidzwa mazita zvichienderana nekupimwa kwemativi uye magonya ari pakati paro. 

Kune [[gonyanhatu mufanakose]] (equilateral triangle) - iri rine mativi ose akaenza uye gonya nhatu dzose dzakaenzana. 

Kune [[gonyanhatu mutseyekwa]] (scalene triangle) - iri rine mativi ose ane nhambwe dzakasiyana uye gonya nhatu dzose dzakasiyana. Hazvinei [[gonyanhatu mutseyekwa]] agara nedivi ripi anotaridzika seanorerekera (kana kuwandira) kune rimwe divi nguva dzose. 

Kune [[gonyanhatu mufanambiri]] (isosceles triangle) - iri rine mativi maviri akaenzana, negonya mbiri dzakaenzana. 

Kunoitawo [[gonyanhatu yemutwi]] (right-angled triangle) - iyi ine mativi maviri anosvika pahawa ine gonya re 90<sup>o</sup>  (dhigiri).

==Ruvanze rweGonyanhatu==

[[Ruvanze]] rwe[[gonyanhatu]] runonyorwa ne[[tsazaniso]] inoti:

'''Ruvanze  = 1/2(b.h)''' 

Pa[[tsazaniso]] iri, ''b'', anomirira [[hwaro]] hwe[[gonyanhatu]]; ''h'' achimirira [[hudzamu]]. Panotsvakwa ruvanze, tinogona kusarudza divi ripi zvaro kuti rive [[hwaro]]. Kana tadaro, [[hudzamu]] hunenge hwave nhambwe ye[[mutwi]] unobva pa[[gonya]] rakatarisana nehwaro uchinobata pa[[hwaro]] hwe[[gonyanhatu]].


==Govano dzePimagonyanhatu==

Ichi chidzidzo chononzi ''trigonometric ratio ku''English''. Chidzidzo chino chinotaura pamusoro pehukama huripo pakati penhambwe dziri pamativi nemagonya e[[gonyanhatu]]. Chikamu ichi tinoshanda ne[[gonyanhatu yemutwi]] tichidzidza nezve  [[govano]] dzinoti [[tangent]], [[sine]] uye [[cosine]]. [[Govano]] idzi dzinoshandiswa kuti tizive mativi uye magonya ane hukuru hunenge husinga zivikanwe.


Kuti tipinde muchidzidzo cheGovano dzePimagonyanhatu tinotanga tadudza mazita anopiwa kumativi egonyanhatu. Mativi matatu egonyanhatu iri anopiwa mazita akasiyana zvichibva pamamiriro akaita gonyanhatu. 

* Bulleted list item
Divi guru rine nhambwe yakareba kupfura mamwe rinonzi muzendami (hypotenuse) nokuti rinoita sokunge rakazendamiswa rakatsigirwa kuhwaro nedarisanwa.

Sarudzo yokuti darisanwa idivi ripi uye hwaro divi ripi inodudzirwa nokuti timire mugonya ripi. Muzendami ndiye murefu anoramba aine zita rimwechete - uyu haachinje. 

* Bulleted list item
Divi rakabatana negonya ratiri kushanda naro ndiro rinova hwaro, 

* Bulleted list item
Divi rakatarisana negonya ratiri kushanda naro ndiro rinova  ''darisanwa''; iri divi rakaita mutwi nehwaro.
