'''Suwo''' (Port of Entry kuEnglish) inzvimbo inopindwa nayo nevanhu pamwe nenhumbi. Takatarisana ne[[hushangazhi]], suwo inzvimbo yakatenderwa pamutemo wenyika kuti ipindwe nayo nevanhu kana nhumbi. Pamitemo yenyika pasuwo ndipo chete panotenderwa kupinda kwevanhu nenhumbi 


==Mhando dzeMasuwo==

Suwo rinogona kuva pamuganhu wenyika kana kuva mukati menyika.


*Masuwo ari pamiganhu yenyika yeZimbabwe anosanganisira: Beitbridge; Plumtree; Kazungula; Kariba; Chirundu; Nyamapanda; Forbes zvichingodaro. Masuwo aya inobatanidza Zimbabwe nenyika dzakaipoteredza dzinoti: Mozambique; South Africa; Botswana; Namibia; neZambia.


*Masuwo ari mukati menyika anosanganisira: Harare Airport; Joshua Nkomo Airport neVictoria Falls Airport. Panzvimbo idzi ndipo panopinda napo vanhu nezvinhu zviri kuuya ne[[ndege]].


*Nyika dzine miganhu ne[[gungwa]] dzinoitawo masuwo ari pamahombekombe egungwa. Somuenzaniso Mozambique ine masuwo anoti: Maputo; Beira neNampula. South  Africa ine masuwo anoti: Durban; Cape Town neRichards Bay.


'''Suwo''' reBeitbridge ndiro rinopinda nenhumbi dzakawanda kunyanya muZimbabwe.


==Mabasa epaMasuwo==


*Kuchengetedza mitemo yenyika.

*Kutendera nokudzivisa kupinda kwenhumbi zvichitevedza mitemo yenyika.

*Kutendera nokudzivisa kupinda kwevanhu zvichitevedza mitemo yenyika.

*Kutambira mitero inobhadharwa pakupinda kwenhumbi nevanhu munyika yeZimbabwe.

*Pamasuwo pane zvakagadzirwa kutura mitoro yakasiyana inofambiswa nezvikepe nemota huru dzema[[gonyeti]]. Izvi zvinosanganisira ma[[crane]] nema[[forklift]].
