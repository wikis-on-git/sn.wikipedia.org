[[File:Aigle Pêcheur.jpg|thumb|180px|Hungwe]]
[[File:Aigle Pêcheur d'Afrique MHNT.jpg|thumb|''Haliaeetus vocifer'']]

'''Hungwe''' (''African Fish Eagle'') ishiri huru inowanikwa mu[[Africa]] ku[[chamhembe]] kwe[[Sahara]]. [[Shiri]] iyi inogara munzvimbo dzine mvura yakawanda pane nzizi huru, madhamu kana nyanza; apa dzinenge dzichitevera pane chokudya chakawanda. Hungwe ndiwo shiri iri pa[[mureza]] we[[Zimbabwe]], zvakare ndiyo iri pamureza we[[Zambia]].
 
==Chimiro cheHungwe==

Hungwe ishiri huru; nzvari inokura kuita huremu 3.2-3.6kg, mukono uchiita 2-2.5kg pa[[huremu]]. Mukono unotambanuka mapapiro achipimwa 2m, iyo nzvari ichiita mapapiro anotambanuka 2.4m. Muviri wayo unokura kusvika 63-75cm dzokureba.

Muviri wehungwe yakura une ruvara rwe brown, na[[mapapiro]] eshure matema ane simba samare. Musoro nemuswe wayo muchenachena, icho chiso chiri che yellow chsina makushe. Kudya kwe[[hungwe]] ndizo hove dzainonyukura mumvura asi inodyawo dzimwe shiri dzinotambra pamvura. Anoinzwa kuchema kwayo hungwe anotorangaridzwa kumusha ku[[Africa]].

==Kwainogara==

Hungwe inowanikwa kune mitumbi yemvura zhinji kune [[nyanza]], ma[[dziva]], nenzizi; zvakare inowanikwawo pedyo ne[[gungwa]] panosvika nzizi dzichidira mugungwa. Shiri iyi mumusha mayo mu[[Africa]] mainowanikwa kuchamhembe kwe[[gwenga]] reSahara. Nzvimbo dzinoonekwa hungwe kunyanya dzinosanganisira: [[rwizi Orange]] kuSouth Africa neNamibia; Okavango kuBotswana; ne[[Nyanza yeMalawi]]. Shiri iyi inonzi inotambirawo ku[[Nyanza Victoria]] nedzimwe nzvimbo dzine nyanza kuCentral Africa.

==Kuberekana==

Mikono inotanda nzvari munguva yechirimo apo mvura inenge yakaderera. Zvinofungirwa kuti hungwe inotanda hadzi imwe kwehupenyu hwayo hwose. Mukono nehadzi zvinovaka matendere maviri kana kudarika dzichizopota dzichidzokera kumatendere aya. Nokuti [[dendere]] rimwe rinokwanisa kushandiswa kakawanda richivakurudzwa nguva dzose, dendere rinogumisidza rakura zvotambarara kuita 2m uye 1.2m pa[[hudzamu]] . Matendere mazhinji anovakwa mumiti mikuru achivakwa netsotso dzemiti.

Nzvari inokandira zai rimwe kusvika kumatatu; mazai aya machena ane mavara matsvuku. Nzvari ndiyo inorinda mazai asi mukono unorindawo kana nzvari yaenda kunovhima. Mazai anorindirwa mazuva 42-45 asati achechenya. Mazai anokwanisa kuchechenya pamazuva akataramukana, kana zvakadai nhiyo huru ine musambo wekuuraya dzimwe ndiki. Nhiyo dzehungwe dzinogara mudendere kwemazuva 70-75, kwapera mavhiki manomwe (8) nhioy idzi dzinenge dzozvitsvakira chikafu dzochitanga kubuda mudendere.

==Tsika==

Hungwe ndiyo shiri iri pa"Court of Arms" dzenyika dzinoti, Namibia, Zamabia neSouth Sudan. Ndiwo zvakare iri pa[[mureza weZimbabwe]] nepamureza weZambia.

[[Category:mhuka]]

[[af:Visarend]]
[[br:Morerer Afrika]]
[[ca:Pigarg africà]]
[[cs:Orel jasnohlasý]]
[[de:Schreiseeadler]]
[[en:African Fish Eagle]]
[[eo:Afrika maraglo]]
[[es:Haliaeetus vocifer]]
[[fi:Kiljumerikotka]]
[[fr:Pygargue vocifer]]
[[hu:Lármás rétisas]]
[[it:Haliaeetus vocifer]]
[[ja:サンショクウミワシ]]
[[mn:Африк нөмрөг бүргэд]]
[[nl:Afrikaanse zeearend]]
[[nn:Flodørn]]
[[no:Flodørn]]
[[pl:Bielik afrykański]]
[[pt:Haliaeetus vocifer]]
[[ru:Орлан-крикун]]
[[sw:Furukombe wa Afrika]]
[[zh:吼海雕]]
