[[Gonyaina]] imhando ye[[gonyazhinji]] ine mativi mana nemakonya mana. [[Makonya]] emukati megonyaina anohwerengedzwa kusvika pa 360<sup>o</sup>.  

==Gonyaina dzemhando yeGonyaina Sambamaba==


Gonyaina sambamba chiumbwa chine mativi mana; mativi maviri akatarisana anenge akati [[sambamba]] uye anenge akaenzana. makonya maviri akatarisana anenge akaenzana. Zvimwe zvinoonekwa ndezvekuti [[danhamakonya]] mbiri dzinochekana kuita zvikamu zviviri zvakaenzana. Zviumbwa zviri mumupanda ''wegonyaina sambamba'' zvinosanganisira: tsazano; gonyaina tsazamativi uye gonyaina tsazamakonya.

[[Tsazano]] (Square) iri shoko rinoreva chiumbwa chine mativi mana ose akaenzana negonya ina dzose dzakaenzana. Tsazano iri pamupanda wegonyaina.

[[Gonyaina tsazamativi]] (Rhombus) - iri izwi rinoreva gonyaina rine mativi akaenzana nhambwe. Hawa dzakatarisana mukati dzinenge dzakaenzana zvakare. Chiumbwa ichi chine madanhamakonya maviri anochekana negonya re 90<sup>o</sup>. Tsazano iri pamupanda wegonyaina tsazamativi zvakare.

[[Gonyaina tsazamakonya]] (Rectangle) - iri izwi rapiwa kureva chiumbwa chine makonya mana ose akaenzana; gonya rimwe nerimwe riine 90<sup>o</sup>. Mativi maviri akatarisana anenge akaenzana uye akati sambamba. Tsazano rinogona kupinda pamupanda rechiumbwa ichi asi kazhinji tinosarudza kuti tsazana rimire roga.

==Gonyaina dzisiri Gonyaina Sambamaba==

Gonyaina sambambiri (Trapezium, trapezoid) - sokutaura kwezita racho, chiumbwa ichi chine mativi mana; zvakare chine mativi maviri akati sambamba.
