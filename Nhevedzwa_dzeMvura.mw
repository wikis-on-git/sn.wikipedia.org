Nhevedzwa dzemvura chidzidzo chinotsanangudza mafambiro emvura pavhu, pasi pevhu uye mudenga munoumbwa makore. Mvura inosanduka kubva pakuva [[godo]], [[mutuvi]] uye [[mwando]] panhambo dzakasiyana dzenhevedzwa dzemvura. Mvura inofamba munzvimbo dzakasiyana dzainoungana dzinoti: gungwa, nyanza, nzizi, mhepo. Izvi zvinoitika kuburikidza nezviitiko zvinoti: kunaya, kuyerera pavhu; kumimina nemuvhu; kusasauka ichienda mumhepo; kubundira mumakore; kuverereka kupinda mumhepo ichibva pamazinga echando; zvichingodaro. 

== Rondedzero ==

Mvura iri mugungwa, nyanza, nenzizi ino'''sasauka''' kupinda mumhepo kuburukidza nekupisa kwezuva. Kunyika dzinotonhora, [[mwando]] wemvura unoverereka (sublimation) kubva pa[[mazinga echando]] (sinowo), nema[[godo]]  (ice) uchipinda mumhepo. Michero ino[[saukaziya]], izvi zvichireva mvura inobuda kubva pamuchero ichipinda mumhepo. Kusumuka kwemweya unopisa kubva padunhu kunosimudzawo [[mwando wemvura]] kuenda kumakore kunova kunotonhorera. Kutonhora kuri mudenga kunokonzera kuti mwando wemvura ubundire kuita madonhwe emvura anoumba makore. Mhepo iri mudenga inotakura mvura iya yabundira zvichiita kuti madonhwe akawanda emvura asangane nekuumbana kuita makore. Imwe mvura iri mumakore inoturuka kuburikidza nekunaya kwe[[mazinga echando]] kana chivhuramahwe; iyi mvura inokwanisa kuchengetwa kwemakore iri [[mazinga echando]] kana ma[[godo]] munzvimbo dzinotonhora. Mamwe mazinga echando anonyungudika mumwaka wekupisa. Mvura zhinji inoturuka, inonaya pamusoro pegungwa. Mvura inonaya padunhu inoyerera ichienda munzizi, nyanza, negungwa mainochengetedzwa. Kune chikamu chemvura inonaya padunhu chinopinda muvhu mainochenetedzwa tichizoinwa kubva mumatsime nezvibhorani. Imwe yemvura yepasi iyi inomimina nemuvhu ichinopinda pakaungana mvura munzizi, nyanza, negungwa; imwe mvura inotubuka ichibuda muvhu se[[chisipiti]]

[[Kusasauka]] (Evaporation)- uku kushanduka kwemvura  kubva pakuva [[mutuvi]] (liquid) ichisasauka kuita [[mwando]] (vapour,gas). Mvura inosasauka kubva munzvimbo dzayakaungana senzizi, nyanza, negungwa. Mvura inosasauka kuburikidza nekupisa kwezuva. 

[[Kubundira]] (Condensation)- uku kushanduka kwe[[mwando wemvura]] (water vapour) ichiva madonhwe emvura anoungana kuita makore ne[[mhute]]. Zvakakosha kuti tinonesane kuti mwando wemvura unobundirawo zvakare kuita ma[[godo]] pasina kuita [[mutuvi]]; izvi zvinoitika kunyika dzinotonhora panguva imwe chete inoverereka ma[[godo]] echando kuita [[mwando wemvura]]. Naizvozvo [[misandu]] miviri inoti mutuvi negodo inonzi misandu yakabundira - condensed phases.

[[Kuverereka]] (Sublimation) - iri izwi rinoreva kushanduka kubva pakuva ma[[godo]] echando kuenda pakuva [[mwando wemvura]].

[[Kusaukaziya]] (Evapotranspiration)- iri izwi rashandiswa kududzira kutaika kwemvura ichibva pamichero kuenda pakuva [[mwando wemvura]]. 

[[Mvura Inoyerera Pavhu]] (Run-off) - iyi imvura inoyerera pamusoro pevhu uye magoronga nenzizi. Imwe mvura inenge yayerera pavhu: inopinda muvhu, imwe yosasauka kupinda mumhepo, zhinji ichizopedzesera yachengetedzwa munyanza, nzizi negungwa.

[[Mvura Yemuvhu]] (Groundwater)- iyi imvura inosinina kupinda muvhu imwe ichigara [[muzvipakwa zvemvura]] (aquifers) zvinowanikwa pakati pehwendefa dzemabwe asingatendere mvura kupfuura. Imwe yemvura inoyerera nemuvhu inotubuka sezvisipiti imwe ichipedzesera yasinina nemuvhu kusvika kugungwa. Mvura inoyerera pamusoro nepasi pevhu inokonzerwa kudaro ne[[gunganidzo]] (gravity), uye ne[[mutsindo]] (pressure) unosunda mvura kuti igadzikane iri muvhu . 

[[Gungwa]] (Sea, Ocean) - iri izwi rinoreva nzvimbo dzakakurusa dzinochengeta mvura yakawanda ine munyu. Magungwa makuru anosanganisira Indian Ocean, Pacific Ocean, neAtlantic Ocean.

[[Nyanza]] (Lakes) - iri zita rapiwa kureva madziva akanyanya kukura anowanikwa padunhu anenge Lake Malawi, Lake Victoria, Lake Tanganyika. Nyanza inenge iri mvura yakaungana pasina kuvakirwa dhamu; izvi zvinosiyana neKariba Dam rakavakwa nevanhu. Zita iri rasiyanisa nekutaura kwemazuva ose kunoti nyanza negungwa zvimwechete. Zita iri riri kutoredzera pamutauro weChewa unoti Lake Malawi inonzi Nyanja - pano pavandudzwa kuti zviende kuChiShona.

[[Kupeperutswa kwemwando wemvura]] (Advection) - zvakakosha kuti tizive kuti dai pasina mhepo inosunda mvura ino[[sasauka]] kubva mugungwa, mvura iyoyi ingadai isinganaye padunhu asi yainaya kugungwa kwakare. Nokuda kwemhepo, mvura zhinji ino[[sasauka]] kugungwa inopeperutswa ichizonaya padunhu. Iyi inovawo nzira yekuchenesa mvura iri mugungwa kuti inaye padunhu isisina kusvipiswa nemunyu wegungwa.

== Mhando dzekuturuka kwemvura == 

Mvura inenge yabundira iri mudenga inoturuka kubva mudenga nenzira dzakasiyana-siyana. Mudunhu reAfrica kuturuka kuzhinji kwemvura tinokuona kuburikidza nekunaya kwemadonhwe emvura. Kuturuka kwemvura kunoitikawo nenzira dzinoti [[sinowo]], [[mhute]], chivhuramahwe nedzimwe mhando dzinoonekwa kunyika dzinotonhora.

[[Kunaya kwemvura]] - uku ndiko kunaya kwemadonhwe emvura inonaya padunhu zvose nepagungwa; chikamu chizhinji chemvura chinonaya padunhu. Iyi ndiyo mhando yekuturuka kwemvura kwatinoona kazhinji muAfrica.

[[Sinowo]] (Snow)- [[sinowo]] inoturuka munzvimbo dzinotonhora zvakanyanya. Kazhinji [[sinowo]] inoturuka kana kuri kutonhora zviri pa 0<sup>o</sup> celsius zvichidzika, panova ndipo panogwamba mvura kuita ma[[godo] echando. [[Sinowo]] zhinji inonaya kunyika dzinotonhora dziri ku[[Europe]], [[Asia]], ne[[North America]]. Mazaya echando anowanikwawo munzvimbo dzakakwirira zvakanyanya segomo reKilimanjaro kuKenya nekumakomo makuru ari ku[[Chile]] ku[[South America]].

[[Chivhuramabwe]] (Hailstorm) - iyi imvura inoturuka ichidonhedza tuma[[godo]] twemvura yakabundira nechando. Mune dzimwe nzvimbo chivhuramabwe chinoparadza zvirimwa chichiparura mashizha ezvirimwa.

==Kuchengetedzwa kwemvura muZimbabwe==


Munyika yeZimbabwe bazi reZINWA ndiro rakapiwa [[hudaviri]] ne[[hugabe]] pamusoro pekuchengetedzwa kwemvura iri munzizi, madhamu, uye iri muvhu. Vanochera zvimborani vanotora mvura imwecheteyo inosininina kupinda munzizi nemumadhamu; nokudaro ZINWA ine chinangwa chokuchengetedza mvura dzose nokuti pakupedzisira kwazvo imvura imweyo.

[[ar:دورة الماء]]
[[bg:Кръговрат на водата]]
[[bo:ཆུ་ཁམས་འཁོར་སྐྱོད།]]
[[ca:Cicle hidrològic]]
[[cs:Koloběh vody]]
[[de:Wasserkreislauf]]
[[el:Κύκλος του νερού]]
[[en:Water cycle]]
[[eo:Akvocirkulado]]
[[es:Ciclo hidrológico]]
[[et:Veeringe]]
[[eu:Uraren zikloa]]
[[fa:چرخه آب]]
[[fi:Veden kiertokulku]]
[[fr:Cycle de l'eau]]
[[gl:Ciclo hidrolóxico]]
[[he:מחזור המים]]
[[hi:जल चक्र]]
[[hr:Hidrološki ciklus]]
[[ht:Sik dlo]]
[[hu:Vízkörforgás]]
[[id:Siklus air]]
[[ig:Etemete mmírí]]
[[is:Hringrás vatns]]
[[it:Ciclo dell'acqua]]
[[ja:水循環]]
[[ka:წყლის წრებრუნვა]]
[[ko:물의 순환]]
[[lt:Hidrologinis ciklas]]
[[ltg:Iudiņa cyklys]]
[[ml:ജലചംക്രമണം]]
[[mr:जलचक्र]]
[[ms:Kitaran air]]
[[nl:Waterkringloop]]
[[nn:Vasskrinslaupet]]
[[no:Vannets kretsløp]]
[[oc:Cicle de l'aiga]]
[[pl:Cykl hydrologiczny]]
[[pt:Ciclo hidrológico]]
[[qu:Yaku muyuriy]]
[[ro:Circuitul apei în natură]]
[[ru:Круговорот воды в природе]]
[[sh:Hidrološki ciklus]]
[[simple:Water cycle]]
[[sk:Kolobeh vody]]
[[sl:Kroženje vode]]
[[sr:Hidrološki ciklus]]
[[su:Daur cai]]
[[sv:Vattnets kretslopp]]
[[ta:நீர் சுழற்சி]]
[[th:วัฏจักรของน้ำ]]
[[tl:Pagpapaulit-ulit ng tubig]]
[[tr:Su döngüsü]]
[[uk:Кругообіг води]]
[[ur:آبی چکر]]
[[vi:Vòng tuần hoàn nước]]
[[zh:水循环]]
[[zh-min-nan:Chúi sûn-khoân]]
