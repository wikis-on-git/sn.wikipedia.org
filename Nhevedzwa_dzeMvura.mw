Nhevedzwa yemvura inotsanangudza mafambiro emvura pavhu, pasi pevhu uye mudenga riri pamusoro pevhu. Mvura inosanduka kubva pakuva magodo, mutuvi uye mwando panhambo dzakasiyana dzenhevedzwa dzemvura. Mvura inofamba munzvimbo dzakasiyana dzainoungana dzinoti: gungwa, nyanza, nzizi,mhepo. Izvi zvinoitika kuburikidza nezviitiko zvinoti: kunaya, kuyerera pavhu; kumimina nemuvhu; kusasauka ichienda mumhepo; kubundira mumakore; kuverereka kupinda mumhepo ichibva pamazaya echando; zvichingodaro. 

== Rondedzero ==

Mvura iri mugungwa, nyanza, nenzizi ino[[sasauka]] kupinda mumhepo kuburukidza nekupisa kwezuva. Kunyika dzinotonhora, [[mazinga echando]], nemvura yakabundira nechando zvino[[verereka]] (sublimmation) kupinda mumhepo kuita [[mwando]]. Michero inodikitira mvura ichibuda mairi kupinda mumhepo. Kusumuka kwemweya unopisa kunosimudzawo [[mwando wemvura]] kuenda kumakore kunova kunotonhorera; kutonhora kuri mudenga kunokonzera kuti [[mwando wemvura]] ubundire uchigadzira makore. Mhepo iri mudenga inorakura mvura iya yabundira zvichiita kuti isangane nekunamana neimwe mvura yakabundira kuita makore. Imwe mvura iri mumakore inoturuka kuburikidza kunaya kwe[[mazinga echando]] kana chivhuramahwe; iyi mvura inokwanisa kuchengetwa kwemakore iri [[mazinga echando]] kana chando chakabundira munzvimbo dzinotonhora. Amwe [[mazinga echando]] inonyungudika mumwaka wekupisa. Mvura zhinji inonaya pamusoro pegungwa, uye padunhu apo inoyerera ichienda munzizi, nyanza, negungwa mainochengetedzwa. Chimwe chikamu chemvura inonaya padunhu inopinda muvhu mainochenetedzwa tichizoinwa kubva mumatsime nezvibhorani. Imwe yemvura yepasi iyi inomimina ichinopinda pakaungana mvura munzizi, nyanza, negungwa; imwe mvura inotubuka ichibuda muvhu se[[chisipiti]]

[[Kusasauka]] (Evaporation)- uku kushanduka kwemvura  kubva kuva [[mutuvi]] (liquid) ichisasauka kuita [[mwando]]. Mvura inosasauka kubva munzvimbo dzayakaungana senzizi, nyanza, negungwa. Mvura inosasauka kuburikidza nekupisa kwezuva. 

[[Kubundira, Kun'atira]](Condensation)- uku kushanduka kwe[[mwando wemvura]] (water vapour) ichiva madonhwe emvura anoungana kuita makore ne[[mhute]].

[[Kuverereka]] (Sublimation) iri izwi rinoreva kushanduka kubva pakuva magodo echando kuenda pakuva [[mwando wemvura]].

[[Kudikitira]] (Evapotranspiration)- iri izwi rashandiswa kududzira kutaika kwemvura ichibva pamichero kuenda pakuva [[mwando wemvura]]. 

[[Mvura Yemuvhu]] (Groundwater)- iyi imvura inosinina kupinda muvhu imwe ichigara [[muzvipakwa zvemvura]] (aquifers) zvinowanikwa pakati pehwendefa dzemabwe asingatendere mvura kupfuura. Imwe yamvura inoyerera nemuvhu inotubuka sezvisipiti imwe ichipedzesera yasinina nemuvhu kusvika kugungwa. Mvura inoyerera pamusoro nepasi pevhu inokonzerwa kudaro ne[[gunganidzo]] (gravity). 

[[Gungwa]] (Sea, Ocean)

[[Nyanza]] (Lakes) - iri zita rapiwa kureva madziva akanyanya kukura anenge Lake Malawi, Lake Victoria, Lake Tanganyika; mvura iyi yakaungana pasina munhu akavakira dhamu, zvinosiyana neKariba Dam yakavakwa nevanhu. Zita iri ndarisiyanisa nekutaura kwemazuva ose kunoti nyanza negungwa zvimwechete. Zita iri riri kutoredzera pamutauro weChewa unoti Lake Malawi inonzi Nyanja - pano pavandudzwa kuti zviende kuShona.

[[Kupeperutswa kwemwando wemvura]] (Advection) - zvakakosha kuti tizive kuti dai pasina mhepo inosunda mvura ino[[sasauka]] kubva mugungwa iyoyi mvura ingadai isinganaye padunhu asi yainaya kugungwa kwakare. Nokuda kwemhepo, mvura zhinji ino[[sasauka]] kugungwa inozonaya padunhu. Iyi inovawo nzira yekuchenesa mvura iri mugungwa kuti inaye padunhu isisina kusvipiswa nemunyu wegungwa.

== Mhando dzekuturuka kwemvura == 

Mvura inenge yabundira iri mudenga inoturuka kubva mudenga nenzira dzakasiyana. Mudunhu reAfrica kuturuka kuzhinji inenge iri mvura yokunaya. Kuturauka kwemvura kunoitikawo nenzira dzinoti [[sinowo]], [[mhute]], chivhuramahwe nedzimwe nzira.

[[Kunaya kwemvura]] - iyi mvura inonaya padunhu zvose nepagungwa; chikamu chizhinji chemvura chinonaya padunhu. Iyi ndiyo mhando yekuturuka kwemvura kwatinoona kazhinji muAfrica.

[[Sinowo]] (Snow)- [[sinowo]] inoturuka munzvimbo dzinotonhora kazhinji kana kuri kutonhora zviri pa 0 celsius zvichidzika panova ndipo panogwamba mvura kuita magodo echando. [[Sinowo]] zhinji inonaya kunyika dzinotonhora dziri kuEurope, Asia, neNorth America. Mazaya echando anowanikwawo munzvimbo dzakakwirira zvakanyanya segomo reKilimanjaro kuKenya.

[[Chivhuramahwe, chivhuramabwe]] (Hailstorm) - iyi imvura inoturuka ichidonhedza tumagodo twemvura yakabundira nechando. Mune dzimwe nzvimbo chivhuramahwe chinoparadza zvirimwa chichiparura mashizha ezvirimwa.

[[Mvura Inoyerera Pavhu]] (Run-off) - iyi imvura inoyerera pamusoro pevhu uye makoronga nenzizi. Imwe yamvura iyi inopinda muvhu, imwe yosasauka kupinda mumhepo, zvhinji ichizopedzesera yachengetedzwa munyanza, nzizi negungwa.
