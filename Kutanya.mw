Shoko rokuti kutanya (labia stretching) rinoreva kudhonzwa kunoitwa nyama dziri pakati penyini kuti dzirebe kuita [[matinji]]. Iyi itsika inoitwa nevakadzi vechitema zvikurusei ku[[Chamhembe]] kweAfrica inotanga kuitwa vasikana vachiri vadiki kumazera emakore 12-13 ekuzvarwa. Matinji anogadzirwa sezviro zvokutamba nazvo pa[[bonde]] kubatsira kumutsa nyama dzemukadzi kuti dzisekese nokuregeredzera murume asati apinda.  Panguva iyi mudziamai ndipo anotanga kunyorova kuzasi nyama dzake dzichivhurika.

Kuti nhau yokutanya inzwisisike zviri nani tinofanira kukurukura kaumbirwo kakaitwa nhengo yechidzimai nechekunze. 

==Kuumbwa kweNhengo==


'''Hwabvu'''

Kunze kwaro [[beche]] rine zvipika zviviri zvingadaidzwa kuti [[hwabvu]] kana kuti miromo - ''labia kuEnglish''. Kunoita [[hwabvu hukobvu]] kwoitawo [[hwabvu hutete]]. Shoko rokuti hwabvu rinobva kuChiKorekore richireva kuti miromo - ''lips''. 


Hwabvu hukobvu (labia majora) ndihwo hunovhariridza kunze kwaro beche kunova kunoonekwa nokunze. Hwabvu uhwu hunobva kuzvidya kusvika nepakati pane mukoronga kana kuti mutsemu. Pamusoro pehwabvu uhwu ndipo panokura [[choya]] kana kuti mavhudzi. Hwabvu hukobvu hunopendera pamukoronga pahunoshanduka kuva nyama tsvuku isina choya.


Hwabvu hutete (labia minora) ndizvo zvinzeve kana kuti mipendero iri mukati mehwabvu hukobvu. Hwabvu uhwu hunotangira nechekumusoro kune kabhinzi ([[gongo]]) huchinosvika zasi kune buri rekuzvara.  Sekutaura kunoita zita racho, hwabvu hutete hudiki pane hwabvu hukobvu. Uyu hwabvu hutete ndihwo hunoti mamwe madzimai echitema vanoda [[kutanya]] kana kudhonza kuti hurebe kuita [[matinji]].


'''Gongo'''

Pakati panosangana hwabvu hutete nechekumusoro pane kanyama kadiki kangaenzane nebhinzi kukura. Mukutaura kwemazuva ose vamwe vanokati kabhinzi. Kanyama aka ndiko kanodanwa kunzi [[gongo]]. Kanyama aka kanoshandawo kuwedzera kuzipirwa kwemukadzi panguva yokunge agara nomurume wake pabonde. Kanyama aka kane zvitape (Nerves) zvinotapa kuzipa panguva yokurarana kwemurume nemukadzi. Kane simba rokugona kusvitsa mudzimai pakuchemerera kana kachinge kapuruzirwa nenzira inofadza.


'''Mukana'''

Mukana ndiro buri rinobuda nemwana pakuzvara uye ndiro rinopinda nenhengo yemurume panguva ye[[bonde]]. Mukana hausiri iwo buri rinobuda neweti kwete. Buri reweti riri nechepamusoro pari pazasi pe[[gongo]].
