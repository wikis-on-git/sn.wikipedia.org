[[File:Bolu-08523 nevit.jpg|thumb|250px]]

'''Mhute''' chiitiko chinoonekwa kana tumadonhwe twemvura tuchiyangarara mumhepo. Mhute inoitika ichikonzerwa nemamirio ekunze kana kuti pakutubuka kwe[[chikwatamabwe]]. Inonyanaya kuonekwa apo pane mhepo inotonhora iri pamusoro pemvura inodziya. Kumwe kuitika kwemhute kunoonekwa pakufema pamusi wekuti kunze kune chando. Kupfungaira kunoonekwa kuchibuda pamuromo nemhuno inotova mhute.

MuZimbabwe mhute inoonekwa pedyo nemadhamu munguva yechando; chiitiko ichi chinoonekwa rungwanani padhamu reMazowe. Mhute inokonzera kuti zviri kure zvisanatse kuonekwa, zvokuti vatyairi ve[[muchovha]] vanonetseka kuona kwavari kuenda. Mhute kana yakanyanya imwe nguva zviri panhambwe inokwana 200m hazvioneke.


[[Category:Taranyika]]

[[en:mist]]
