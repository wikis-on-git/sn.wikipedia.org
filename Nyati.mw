Nyati (Buffalo in English) imhuka yemusango iri mumhuri yemombe. Nyati dzinowanikwa mu[[ziwumbe]] reAfrica pamwe neAsia. Nyati dzinokura kuita [[huremu]] hunosvika 685 kg. Dzinoreba 2.1-3.4m kubva kumusoro kusvika kubesu, pamapendekete dzichireba 1.3-1.7m. Mhuka iyi ine makumbo makobvu akasimba samare, uye ine [[nyanga]] dzinopetera kupinda mukati. Mikono inoita nyanga dzinobatana pakati.


==Magariro==


Nyati dzinowanikwa mumasango nemapani eAfrica. Mhou nevana vadzo pamwe nemikono ine makore 2-3 dzinogara mumatanga anokwanisa kukura kusvika chiuru (1000) chemhuka. Mhuka dziri mudnga iri dznochengetana dzichiita chirwirangwe chokuti kana danga reshumba rinodzinganiswa rikashaya chokubata. Mikono yakura inogara mumapoka angaita mhuka 3-4. Nayti dzinofura sora nokudya rimwe bundo rakasiyana-siyana. Dzinonwa mvura kamwe pazuva saka dzinonyanya kugara pedyo nepane mvura. 


==Kuberekana==

Nyati inotakura pamuviri kwemazuva 340 ichizvara mhuru imwechete (1) ingaita [[huremu]] hunosvika 40kg. Mhuru idzi dzinohwandiswa mubundo kuti dzisawonekwa ne[[chikara]] chesango. Panguva iyi mhuru inoyamiswa namai vayo kwemavhiki akati ichizorumurwa pamazuva 120-360. Mikono inoti kana yasvitsa makore maviri inosiya amai vayo asi nzvari dzinogara naamai vadzo kudzamara dzabereka mhuru. Mikono inoyaruka zvokubereka pamakore manomwe (8), nzvari dzichiyaruka pamakore mashanu (5). Nzvari dzinotandwa nemikono chero nguva ye[[gore]] asi kutandwa kuzhinji kunoitika mu[[mwaka]] wekunaya kwemvura.


==Vavhimi veNyati==


Nyati inovhimwa nevanhu muno muAfrica. Kana dziri mhuka dzesango: [[shumba]]; mapere ne[[mbada]] ndidzo mhuka dzesango dzinovhima nyati. Zvinotora danga reshumba kuti mukono wenyati uwire pasi; shumba imwe haizvikwanise; kana napo iro danga reshumba rinenge ramboshupika richimbodzinganiswa nenyati huru. Mapere nembada zvinonyanya kuvhima zvichitsvaka kubata mhuru dzenyati.


Kune marudzi enyati maviri mu[[Africa]]. Kune nyati inogara mumapani inonzi Cape Buffalo; iyi ndiyo inownaikwa muZimbabwe. Kunoitawo imwe nyayi diki zvishoma inogara mumasango inonzi Forest Buffalo.
