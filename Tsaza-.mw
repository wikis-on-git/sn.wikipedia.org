Mukutaura [[ChiShona]] vara rokuti [[Tsaza-]] (Equi-) chivakamberi chichange chiri kushandiswa kuratidza kuti zvakadomwa kumashure kwaicho chivakamberi ichi zvakaenzana uye zvakafanana. Tsaza- achange achisahndiswa nenzira imwe inoshandiswa prefix 'equi-' inoshandiswa kuEnglish pamwazwi akaita sa: ''equidistant; equilateral; equiangular''. 

Sarudzo iyi yaitwa pachicherechedzwa kuti kufanana hazvirevi kuenzana; sokuti baba nemwana wavo nyangwe vakafanana, havana kuenzana.

Chivakamberi ichi chiri kubva paizwi reChiManyika rokuti ''tsazana'' rinoreva kuenzana.


==Muenzaniso weChivakamberi ichi==


*[[Gonyaina tsazamativi]] (Rhombus) - iri izwi rinoreva '''gonyaina rine mativi akaenzana''' nhambwe. Gonya dzemukati dzakatarisana dzinenge dzakaenzana zvakare. Chiumbwa ichi chine madanhamakonya maviri anochekana negonya re 90<sup>o</sup>. [[Tsazano]] iri pamupanda we[[gonyaina tsazamativi]] zvakare.

*[[Gonyaina tsazamakonya]] (Rectangle) - iri izwi rapiwa kureva '''chiumbwa chine makonya mana ose akaenzana'''; gonya rimwe nerimwe riine 90<sup>o</sup>. Mativi maviri akatarisana anenge akaenzana uye akati sambamba. [[Tsazano]] rinogona kupinda pamupanda wechiumbwa ichi asi kazhinji tinosarudza kuti tsazano rimire roga.


*[[Tsazahusiku]] (Equinox)

Mazuva eTsazahusiku anoitika March 20-21 neSeptember 20-21. Pamazuva aya [[Denderedzwa reChiedza]] rinocheka North pole neSouth pole - mativi ose e[[Akiso]] anenge ari nhambwe dzakafanana kubva kuzuva - hapana divi rinenge riri pedyo nezuva kudarika rimwe. Zvakare hapana divi reAkiso rinenge rakanongedza kune zuva. Pamazuva aya nzvimbo dzose dziri panyika dzinowana husiku hwakaenzana, hwakareba 12 maawa - saka mazuva aya achinzi Tsazahusiku- equinox.
