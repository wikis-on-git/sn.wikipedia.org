Chidembo (skunk or polecat in English) imhuka yemusango iri pamupanda wemhuka [[dzinoyamwisa]]. Chidembo chinozivikanwa nekutsatsadzira mutuvi une hwema hunonhuwa samare. 


==Chimiro cheChidembo==


Zvidembo zvinokura kureba 40-90cm kubva kumusoro kusvika kubesu zvichiita [[huremu]] hunokwana 0.5-8.9kg. Zvidembo zvinosiyana siyana ruvara rweganda zvichienderana nerudzi rwechidembo chacho. MuZimbabwe munonyanya kuwanikwa zvidembo zvine black ne white; kunoitawo zvidembo zvine brown ne cream.

==Kudya kweChidembo==


Chidembo chinodya mhuka zvose nemichero, chinodya zvakasiyana zvichienderana nokuti mwaka uri papi. Chidembo chinodya: ma[[dzvinyu]]; [[mbeva]]; matatya; [[nyoka]]; shiri; [[nhuta]] nemazai. Chinodyawo michero yemusango; hohwa; uswa; mashizha nemidzi.

Zvidembo zvinogona kuronda hwema nekunzwa zvakanyanya asi hazvinatsowona. Chidembo chinonetseka kuona zviri 3m kubva pachiri; izvi zvinokonzera kuti zvidembo zvive zvinorohwa zvakanyanya pa[[mugwagwa]]. Zvidembo hazvirarame kwenguva yakareba; chikamu chinorarama makore anodarika matatu (3) chiri pasi pe 10%.


==Kuberekana==

Zvidembo zvinotsvetsvana munguva ye[[chirimo]]; mukono mumwe unokwanisa kutanda ne[[kushumira]] nzvari dzakawanda. Nzvari yechidembo inotakura pamuviri kwemazuva 66 ichizvara vana 4-7. vana vechidembo vanozvarwa vasinganzvi uye vasingaone. Vanozotanga kuona mushure mevhiki nhatu. Vana vechidembo vanorumurwa vave nemwedzi miviri (2) yokuzvarwa, vochizogara namai vacho kana vave kutsvaka kuzvarawo. Chidembo chinotanga kubereka chave negore rimwe.


==Kumwaya Zvinonhuhwa==


Chidembo chinoziviukanwa kunyanya nenhau yokumwaya hwema hunonhuwa hunobva mu[[tsatsadzi]] dziri kushure. Chidembo chinoshandisa mutuvi uyu unonhuwa senzira yokudzinya zvikara zvingada kuchidya. Chine tsatsadzi mbiri dzinomwaya munhuwi uyu; tsatsadzi idzi dziri kumativi maviri e[[mukosho]].


==Tsika==

Kune kutaura kunoti "Tivhiye chidembo" - zvichireva kuti ngatiitaurei nhau yacho yakarema kana inonyadzisa pakare pano.
