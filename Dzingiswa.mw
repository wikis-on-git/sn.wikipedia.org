Izwi rokuti ku[[dzingiswa]] (circumcision in English) rinoreva kuchekwa kweganda rinovhara kumberi kwenhengo yesikarudzi yechirume inonzi [[mboro]]. Vamwe vanoshandisa izwi rokuti ku[[checheudzwa]] kutaura tsika iyoyi.

Zvichienderana netsika munzvimbo dzakasiyana ganda iri rinochekwa pamazera akasiyana okuzvarwa. Zvakare zvikonzero zvinopiwa kutevedza tsika iyi zvinosiyana. Vamwe vanoita tsika iyi vachitevedza [[Chinamato]].  Vamwe vanoita vachiti inzira yokutaridza kuyaruka kwe[[mukomana]] kuti ava [[murume]]. Vamwe vanoita senzira yokuchengetedza hutano vachiti nhengo yakachecheudzwa haichengete tsvina kumberi kwayo kana ganda riya rabiswa. 

Kurudzi rwemaJudha, tsika yokudzingiswa inoitwa kana mwana ave nemazuva [[manonwe]] (8) okuzvarwa. MaJudha vanoita izvi vachitevedzwa mhiko yakaitwa nababa vavo Abraham pamberi paMwari.

Vanamati vechiMuslim vanoitawo tsika yokudzingisa.

Kuno kuAfrica va[[Remba]] vanowanikwa kunyanya mu[[dunhu]] reMberengwa vanoitawo tsika yokudzingisa iyi. Rudzi rwevaRemba vanoti madzibaba avo maJudah kana kuti vakabva kwakare kunyika yema[[Judha]].


Mamwe marudzi anoita tsika iyi yokudzingiswa anosanganisira: [[Xhosa]]; [[Shangani]]; [[Chewa]]; [[Varungu]] nemamwewo marudzi.

Hurumende yeZimbabwe ichishanda mubazi rezve[[Hutano]] iri kukurudzira kuti varume vadzingiswe senzira yokuderredza kutapurirana kwe[[hutachiona]] hunokonzera [[AIDS]] hunonzi [[HIV]].
