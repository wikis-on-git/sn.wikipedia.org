VaRemba (Remba tribe) rudzi rwevanhu vatema vanowanikwa muZimbabwe neSouth Africa vamwe vavo vanoti madziteteguru vaive verudzi rwechi[[Judah]]. KuSouth Africa rudzi urwu runodanwa nezita rokuti Lemba.  


Vanhi verudzi rwavaRemba vanotaura mitauro yechi[[Bantu]] inosanganisira ChiShona, Venda, Kalanga. RVaRemba vane tsika dzavanotevedza nemaitiro e[[Chinamato]] anotodza kana kufanana nemaitiro echiJudah. Zvisinei kune vamwe vavo nhasi vanotevedza chiKristu vamwe vachitevedza chiMuslim, kunyangwe vazhinji vachichengetedza tsika dzinofanana nemaJudah.

Tiri muZimbabwe vaRemba vanowanikwa mudunhu re[[Mberengwa]].


==Zvinofanana nemaJudah nema[[Arab]]==


Tsika dzevaRemba dzinofanana nemaJudah ndidzo dzinotevera:


*Vanodana Mwari kuti Nwali.

*Vanotevedza Sabata (Shabbat).

*Havadyi nyama yenguruve sezvinotaurwa nebhuku remirayiro yavaJudah re[[Torah]]. Zvakare vanotevedza kusasanganisa zvikafu kunorambidzwa mutsika dze[[Kosher]] dzechiJudah.

*Vanotevedza tsika yoku[[dzingiswa]] kwevarume.

*VaRemba vanotevedza tsika yokusaroorana nemamwe marudzi.


Mazita emadzinza evaRemba anoda kunofanana neemhuri dzechiArab uye dzechiJudah. Muenzaniso ndiwo mazita aya: Sadiki, Hasane, Hamisi, Haji, Bakeri, Sharifo naSaidi. Zvakadaro vamwe vavo vanoshandisawo mazita akangofanana nevamwe verudzi rweChiShona.


VaRemba vanozivikanwa vanosanganisira: [[Fungisai Zvakavapano-Mashavave]]; [[Courage Mashavave]]; [[Durajadi Simba]]; [[Rudo Mathivha]]; [[Hamandishe Maramwidze]] (anomirira Gutu North mudare reParamende) nevamwewo.
