'''Rwizi Pungwe''' (Pungwe River) rwizi rwakareba 400km ruri muZimbabwe neMozambique. Rwizi urwu runotangira mujinga re[[gomo Nyangani]] riri ku[[Mabvazuva]] kwe[[Zimbabwe]]. Kubva ipapa runoyerera kuenda kuMabvazuva ruchipinda muProvince dzeManica neSofala kuMozambique. Pungwe anodira muIndian Ocean panzvimbo ye[[Muronga weMozambique]] (Mozambique Channel). Pungwe anoverengwa pahova huru dzeMozambique; mune makore emvura zhinji anokonzera murove nemafashama emvura munyika iyi.

==Kunobva mvura yaPungwe==

Mvura inoyerera muna Pungwe inobva muProvince dzeSofala nemanica kuMozambique; nzvimbo iyi ine vanhu 1,081,000 vanowana mvura yerwizi urwu. Imwe muvura inobvawo kudunhu reMutasa muZimbabwe; chikamu chidiki chemvura chinowanikwa kubva kudunhu reNyanga. MuZimbabwe mune vanhu 96,000 vanowana mvura kubva muna Pungwe.

==Mashandisiro eMvura yaPungwe==

Zimbabwe neMozambique dzine [[gumbapamwe]] rinotonga mashandisirwo emvura ya'''rwizi Pungwe'''. Guta reBeira nenzvimbo dzakatenderedza dzinowana mvura kubva muna Pungwe. Mugore ra2004 guta irir raitora mvura inosvika 25,339 m<sup>3</sup> pazuva kubva muna Pungwe.

Guta reMutare rinotorawo mvura kubva kuna Pungwe; zvichitevera chibvumirano chakanyorwa pakati peZimbabwe neMozambique, Mutare inotenderwa kutora mvura inosvika 60,480 cubic meters pazuva.

[[category:Rwizi]]

[[en:Pungwe River]]
