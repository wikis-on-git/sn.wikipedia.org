Muchidzidzo [[Chezvipenyu]] (Biology) '''mbutu''', inhengo yesikarudzi yevakadzi inoshandiswa pakutunda nekuzvara. Nhengo iyi ine mazita akawanda anoti: beche, nyini, gambi, pudenda. Muchinyorwa chino muchashandiswa zita rokuti [[mbutu]] nokuti ndiro rinenge rine chiremera.


===Chimiro cheMbutu===


Mbutu dzinosiyana siyana, mamwe makuru uye mamwe madoko. Nhengo iyi iri mu[[hudyu]] panosangana makumbo pakati pawo. Mbutu ine zvikamu zviri kunze nezvikamu zviri mukati memuviri. Mbutu ine maburi maviri anoti reweti nerekuzvara. Kana mukadzi akamira kunze kunoonekwa hwabvu hunovhara zvichibva kuzvidya kunosvika pamutsemu uri pakati.

Pakavhariridzwa nehwabvu nechekuzasi panowanikwa buri rekuzvara.  Iri buri rinopinda mukati richizonobatana nechibereko. Pakati pemukana nechibereko pane mhasuru inonzi ''cervix'' inosunga kuzasi kwechibereko kuchengetedza mwana mukati.

Mbutu iri pedyo nemukosho rinova buri rinoburitsa dhodhi. Madzimai vanofanirwa kuchenjera kuzadza Mbutu yavo matuzvi pakupisika sezvo. Murawu wokupukuta kwemadzimai unoti vanofanirwa kupukuta tsvina zvichibva mberi kuenda shure kuti tsvina isapinda kumberi. Izvi zvinodzivirira hutachiona huri mutsvina yemunhu kuti husapinda mberi.

==Kuumbwa kweMbutu==

'''Hwabvu'''

Kunze kwayo mbutu ine zvipika zviviri zvingadaidzwa kuti [[hwabvu]] kana kuti miromo - ''labia kuEnglish''. Kunoita [[hwabvu hukobvu]] kwoitawo [[hwabvu hutete]]. Shoko rokuti hwabvu rinobva kuChiKorekore richireva kuti miromo - ''lips''. 


Hwabvu hukobvu (labia majora) ndihwo hunovhariridza kunze kwayo mbutu kunova kunoonekwa nokunze. Hwabvu uhwu hunobva kuzvidya kusvika nepakati pane mukoronga kana kuti mutsemu. Pamusoro pehwabvu uhwu ndipo panokura [[choya]] kana kuti mavhudzi. Hwabvu hukobvu hunopendera pamukoronga pahunoshanduka kuva nyama tsvuku isina choya.


Hwabvu hutete (labia minora) ndizvo zvinzeve kana kuti mipendero iri mukati mehwabvu hukobvu. Hwabvu uhwu hunotangira nechekumusoro kune kabhinzi ([[gongo]]) huchinosvika zasi kune buri rekuzvara.  Sekutaura kunoita zita racho, hwabvu hutete hudiki pane hwabvu hukobvu. Uyu hwabvu hutete ndihwo hunoti mamwe madzimai echitema vanoda [[kutanya]] kana kudhonza kuti hurebe kuita [[matinji]].


'''Gongo'''

Pakati panosangana hwabvu hutete nechekumusoro pane kanyama kadiki kangaenzane nebhinzi kukura. Mukutaura kwemazuva ose vamwe vanokati kabhinzi. Kanyama aka ndiko kanodanwa kunzi [[gongo]]. Kanyama aka kanoshandawo kuwedzera kuzipirwa kwemukadzi panguva yokunge agara nomurume wake pabonde. Kanyama aka kane zvitape (Nerves) zvinotapa kuzipa panguva yokurarana kwemurume nemukadzi. Kane simba rokugona kusvitsa mudzimai pakuchemerera kana kachinge kapuruzirwa nenzira inofadza.


'''Mukana'''

Mukana ndiro buri rekuzvara naro rinova ndiro rinopinda nenhengo yemurume panguava ye[[bonde]]. Buri rekuzvara rinopinda mukati mumuviri richikwira ne[[muteremuko]] ungaita 45<sup>o</sup>. Kwaunoperera mukana uyu kunovharwa rhingi ye[[mhasuru]] inodaidzwa kuti ''cervix'' kuEnglish. Mukana wakaumbiridzwa nenyama dzinotatamuka panguva yokuzvara uye panguva yebonde.



==Mabasa eMbutu==


'''Kuzvara'''

Nguva ichinge yakwana yokuti mwana ari munhumbu achibuda, nhengo iyi ndiyo inova[[mukana]] (vaginal canal) mwana anobuda nawo achibva mu[[chibereko]] achibuda kunze. Nyama dzemukana dzinotatamuka kuti mwana akwanise kubuda kuna mai vake.


'''Kuburitsa Zvemuchibereko'''

Mukana ndiwo zvakare unoshanda kubuditsa ropa panguva yokunge mukadzi ari kumwedzi uye dzimwe mvura (secretions & discharges) dzose dzinobva muchibereko dzinobuda nomukana uyu.


'''Kutamba paBonde'''

Panguva yokunge murume nemudzimai vagara vose pabonde, [[mboro]] yomurume inopinda pamukana. Imo munhengo iyi mune nyama dzinotapidzwa nokuzipa kwenguva yokunge murume nomukadzi vapindana pabonde. Panguva iyi zvakare mukana unotatamuka kutambira nhengo yemurume. pane tudzihwa tunotsatsadzirwa kana mudzimai azipirwa tunobatsira kuti nhengo yomurume ibude nokupinda zviri nyore pasina kurwadziwa.

[[Category:Chezvipenyu]]
