Mbizi imhuka yemusango inozivikanwa na[[mawururwi]] (kana kuti mitsetse) machena nematema. mhuka iyi iri mumhuri imwe ine: [[bhiza]] ne[[mbongoro]]. Iyo mbizi yazosiyana nana bhururu vayo pakuti haina kupfuyiwa. Mbizi dzinogara mumatanga ane mhuka 10-30 imwe nguva kudarika. 

==Kuberekana==

Mbizi nzvari dzinokasira kuyaruka pane mikono; nzvari inokwanisa kubereka mhuru yave nemakore matatu ekuzvarwa. Mikono inozotanga kutanda hadzi kana yave nemakore mashanu kana matanhatu (5-6). Nzvari dzinoberaka mhuru imwe kamwe pamwedzi gumi nemiviri (12); yoyamwisa kwegore rose. Mhuru yembizi inokwanisa kumira, kufamba, nekuyamwa nenguva diki mushure mekuzvarwa.
