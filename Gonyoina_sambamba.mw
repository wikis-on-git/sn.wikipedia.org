Muchidzidzo che[[Kupimanzvimbo]], [[gonyaina sambamba]] (Parallelogram) chiumbwa chine mativi mana - mativi maviri akati [[sambamba]] anenge akaenzana - uye gonya mbiri dzakatarisana dzinenge dzakaenzana. Zvimwe zvinoonekwa ndezvekuti [[danhamakonya]] mbiri dzinochekana kuita zvikamu zviviri zvine nhambwe dzakaenzana.


==Mhando dzeGonyaina Sambamba==


Zviumbwa zviri mumupanda ''wegonyaina sambamba'' zvinosanganisira: tsazano; gonyaina tsazamativi uye gonyaina tsazamakonya.

[[Tsazano]] (Square) iri shoko rinoreva chiumbwa chine mativi mana ose akaenzana negonya ina dzose dzakaenzana. Tsazano iri pamupanda wegonyaina.

[[Gonyaina tsazamativi]] (Rhombus) - iri izwi rinoreva gonyaina rine mativi akaenzana nhambwe. Hawa dzakatarisana mukati dzinenge dzakaenzana zvakare. Chiumbwa ichi chine madanhamakonya maviri anochekana negonya re 90<sup>o</sup>. Tsazano iri pamupanda wegonyaina tsazamativi zvakare.

[[Gonyaina tsazamakonya]] (Rectangle) - iri izwi rapiwa kureva chiumbwa chine makonya mana ose akaenzana; gonya rimwe nerimwe riine 90<sup>o</sup>. Mativi maviri akatarisana anenge akaenzana uye akati sambamba. Tsazano rinogona kupinda pamupanda rechiumbwa ichi asi kazhinji tinosarudza kuti tsazana rimire roga.
