== Kupimanzvimbo (Geometry) ==

Kupimanzvimbo chidzidzo chinoongorora mibvunzo pamusoro: pekukura kwenzvimbo; kunanganidza kuti nzvimbo iri papi maererano nepane imwe nzvimbo;kaumbirwo kakaitwa zviumbwa; uye kugona kupa mitemo inotsanangudza, kufananidza, nokusiyanisa chiumbwa chimwe nechimwe.

== Chinangwa ==
Chinangwa chechinyorwa chino kuparura nhaurwa yezvidzidzo zveKupimanzvimbo tichitaura neChiShona. Pakutanga mazita achapiwa kune izvo zvatinosangana nazvo pakupima nzvimbo nezviumbwa. Mazita eShona achadudzirwa zvakare pachishandiswa mazwi ariko kuChirungu. Nokuda kwekuti mamwe mazwi haasati aveko kuChiShona pachange pachipiwa mazita matsva, zvichibatsira kuumba mutauro wedu takatarisana neumizha Kupimanzvimbo.

== Dudziro yeMashoko Anowanikwa Muzvidzidzo zvePimanzvimbo (Geometry) ==

[[Chiyero]] (''Unit of measure'')- pakupimwa kunoitwa zvinopimwa pane mwero yakatarwa pamutemo (pasirose) kuti ishandiswe kupima mipimo yakasiyana inodaidzwa nemazita akasiyana. Sokuti kana tichipima nhambwe tinoshandisa chiyero chinonzi mita (metre).

[[Mutsetse]] kana kuti [[mutsara]] (''line'') - iri izwi rinotsanangudza mutaro wakanyorwa ungave wakati twasa kana kuti une minyongo.

[[Chiumbwa]] (''Shape'')- chiumbwa chinogona kunge chine nzenda mbiri kana nzenda nhatu. Tsanangudzo yokuti nzenda chii iri kutevera mberi

[[Hwasha]] (''width'') - shoko iri rinoreva kupamhama kwenzvimbo kana ichipimwa

[[Hurefu]] (''length'') - shoko iri rinoreva kureba kwenzvimbo kana ichipimwa

[[Hudzamu]] (''depth'') - shoko rinoreva kudzika kwenzvimbo kana ichipimwa

[[Mukwava]] (mugwava) - iri izwi rapiwa rinoreva panosangana mitsetse miviri kana uso huviri (where two surfaces or lines meet to form an angle) 

[[Gonya]] (''angle'') iri izwi rapiwa rinoreva kushama kwakaita mukwava uri pakati pemitsetse miviri kana uso huviri. Gonya kana ichipimwa inopimwa nechiyero chinonzi dhigirii

[[Sambamba]] (''parallel'') - izwi iri rapiwa rinotsangangudza mitsetse miviri yakati twasa yakataramukana nhambwe dzakaenzana panzvimbo dzose kana nhambwe ichipimwa pakati pemitsetse iyi. Apa nhambwe inofanirwa kunge iri kupimwa kuchitevedzwa mitsetse wechitatu unocheka mitsetse miviri yokutanga. Mutsetse wechitatu unofanirwa kunge uchicheka miviri yokutanga pamukwava une gonya rakaenzana panzvimbo dzose. Muenzaniso wemitsetse wakati sambamba isimbi mbiri dzenjanji nokuti dzinofamba dzakayererana asi dzisingapesane.

[[Twasu]] (straight or flat) - izwi rinotsanangudza mutsetse kana kuti uso hwakatichechetere kunge pamusoro pemvura yakagadzikana isina masaisai. Mutsetse uwu unenge usina gonya kana munyonga.

[[Munyonga]] (Curve) - izwi iri rinotsanangudza mutsetse kana uso husina kuti twasa; panenge pane kutsveyama kana kutesva. Iri izwi richange rakakosha kana todzidza chidzidzo ''Kudhara Mudharo (drawing graphs).''

[[Hubumbe]] (''convex'') iri izwi rinotsanangudza chiumbwa chine uso hwakabumbira kunze. Mufananidzo ungapiwa kuumbwa kwakaitwa dumbu rakaguta kana kuti dutu revhu rinounganidzwa pakugadzira gandiwa rinoeredza mvura.

[[Hufombwe]] (''Concave'') - iri izwi rinotsanangudza chiumbwa chine uso hwakafovera mukati. Mufananidzo ungapiwa imbiya inopakurirwa usavi kana kuti mugero unocherwa pakugadzira gandiwa rinoeredza mvura.

[[Mutwi]] (''Perpendicular, vertical, straight and flat'') - iri izwi rapiwa kutsangudza uso kana mutsetse wakamira kuti tasa kubva panzvimbo kuenda mudenga kana pasi. Muenzaniso ungapiwa itambo yakasungirwa padavi remuti yakaremedzwa nedombo kuzasi kwainoperera. Tambo iyi inoita mutwi kudzika kubva padavi. Iri shoko rinotoredzera kubva pamutswi unoshandiswa kutswa muduri; pano ndasiyanisa zvishomane, asi pfungwa ichinge iripo yokuti mutswi kana uchitswa muduri unouya umire kuita "vertical" kana pedyo nokuva "vertical".

[[-rurama]] (Right angled, normal) - mitsetse inosangana pamukwava ne90<sup>o</sup> ichange ichinzi yaka[[rurama]], uku kuri kutaura muchidumbu. Apa kufananidza kutaura kuri kuEnglish kunonzi "the wall is normal to the floor - which means wall forms angle of 90<sup>o</sup> with the wall.

[[Sandarara]] (''Horizontal, straight and flat'') - izwi rinoreva uso hwakatichechetere kunge pamusoro pemvura yakagadzikana isina masaisai.

[[Mutsendo]] ''(Plane, flat area)'' - izwi iri rapiwa richireva uso hwakatichechetere kunge pamusoro pemvura. Mutsendo unogonga kunge wakamiswa wakaita mutwi kana kurara kuti sandarara kana kurereka neipi zvayo gonya. Izwi iri ririkutorwa kubva pamutsendo chinova chombo chinoshandiswa nevanoveza mapuranga. Mutsendo (plane KuChirungu) unoshandiswa kuveza mapuranga kuti puranga rive neuso hwakati chechetere husina makomba uye husina kumanzika. Mutsendo uso hune nzenda mbiri chete, hwasha nehurefu; mutsendo hauna hudzamu. 

[[Ruvanze]] (''Area'') - izwi rinoreva kukura kwakaita nzvimbo kana hwasha huchitsinhaniswa nehurefu hwenzvimbo iyoyo.

[[Uso]](''surface'')- iyi inzvimbo ine miganhu unotarwa nehwasha uye hurefu asi pasina hudzamu. Muenzaniso ungapiwa ndeuyo watinoouna takatarisa pamusoro petafura.

[[Mumhu]] (''Volume'') - iri izwi rapiwa kuti rireve kukura kwakaita nzvimbo kana hwasha, hurefu, nehudzamu zvatsinhaniswa. Shoko iri rinoreva kukura kwakaita munhu, mhuka kana chinhu mukutaura kwemazuva ose. Ndiro shoko randaona riri pedyo kutsanangudza volume.

[[Chimiso]] (''point'') - iri rinotsangura kanzvimbo katokotoko, katopoka, kasina hwasha, herufu, kana hudzamu. Takatsimbidzira penzura papepa tingaedzesera kucherechedza Chimiso; asi kana nepo dowo rinoitwa nemurumo wepenzura rine nhambwe - chimiso hachina nhambwe.

[[Nzenda]] (''dimensions'') - iri shoko rapiwa kutsanangura dimensions. Saka 2-dimensional inenge iri nzenda mbiri (2-nzenda), 3 dimensional inenge iri nzenda nhatu (3-nzenda). Mutsetse une nzenda imwe (1-nzenda), hurefu chete. Chiumbwa chiri pauso hwakati sandarara (plane)chinenge chiine 2-nzenda, hwasha nehurefu. Chiumbwa chine mumhu chinonzi chine nzenda nhatu; hwasha, hurefu, nehudzamu. Shoko iri rinotoredzera pane rokuti ''kuenda''; saka 3-dimensiional shape unokwanisa kuenda uchitevedza hwasha, hurefu, nehudzamu - nzenda nhatu. 

[[Zviringani]] ''(Coordinates KuChirungu)'' - ''zviringani'' zvinoringanisa (align) nhambwe dzinoverengwa dzichitevedza ma[[akiso]] anotarwa aka[[rurama]] kuti tigone kudoma pane chimiso chiri kutsvakwa. Izvi zvinoreva kuti nhambwe mbiri idzi dziri kunongedza chimiso chimwe chiricho chete - ipapo toti zvaringana nokuti hapana kurasika. Zviringani zvinotaura zvakanyanya kuchidzidzo che[[Gumbapamwe reZviringani raVaDescartes]](''Cartesian Coordinates System''). Va[[René Descartes]] inyanzvi huru iyo yakatangira vazhinji pasichigare kunyatsofungisisa, kuongorora nekuumba zvidzidzo zvePimanzvimbo.

[[Tsazaniso]] ''(Equation)'' - iri izwi rinoreva chinyorwa chinotaridza kuti mativi maviri ezvakanyorwa akaenzana kana kuti anotaura zvakaenzana. Pakati pemativi maviri panonyorwa vara rinoti (=) rinotiudza kuti mativi maviri akaenzana pane zvose. Shoko iri rinotodza kubva pashoko reChiManyika rinoti kutsazana rinoreva kuenzana. Nokuda kwekuti mamwe mashoko haasiri anoshandiswa mazuvaose ndiri kukwereta mashoko iwayo ndichiita kuti ashande muchidzidzo chePimanzvimbo.

[[Tsaza-]] ''(Equi-)'' - ichi chivakamberi chichange chiri kushandiswa kuratidza kuti zvakadomwa kumashure kwaicho chivakamberi ichi zvakaenzana uye zvakafanana. [[Tsaza-]] achange achisahndiswa nenzira imwe inoshandiswa ''prefix equi-'' inoshandiswa kuEnglish pamwazwi akaita sa: ''equidistant; equilateral; equiangular''. Sarudzo iyi yaitwa pachicherechedzwa kuti ''kufanana'' hazvirevi kuenzana; sokuti baba nemwana wavo nyangwe vakafanana, havana kuenzana. 

[[Mutsazanisi]] (equator) - iri zita rapiwa kutsanangura mutsetse unopangidza panosangana uso hweurungano ne[[mutsendo]] une goko rehuremu uye wakarurama neakiso yeurungano yacho. Kureva kuti mutsendo uyu wakaita mutwi neaksio uye kuti wakatakura[[Goko rehuremu]] (centre of mass) yeurungano yacho. Iri zita rinoshandiswazve pakutsangudza kuumbwa kwe[[Rinopasi]], (Earth).

[[Chidzudzani]] (Congruency) zvinoreva kuti zvivakwa zviviri zvine [[chiumbwa]] ''(shape)'' chakafanana uye [[hukuru]] (size) hwakaenzana. Izvi zvoreva kuti chiumbwa chokutanga chinokwanisa kushandurwa mamiriro kusvikira chati gedye-gedye kupindirana nechiumbwa chepiri; zvimwechitezvo tichitanga kushanda nechiumbwa chepiri. 

[[Kupimirana]] (''Symmetry'')- iri izwi rinotaura kuti chiumbwa chine zvikamu zvakafanana pazvinhu zvose: kukura kwakaita magonya, uwandu hwemativi, nhambwe dziri pamativi, uye kuringana kwakaita mativi nemagonya. Zvikamu izvi zvinofananidzwa maringe ne[[Akiso]] dzichatsanangurwa mberi. Shoko rokuti kupimirana rinobva pakuti chikamu chimwe nechimwe chinoita kunge chidhindo chechimwe - takapima chikamu chokutanga zvakafanana nokunge tapima chikamu chepiri. Kumipirana kunotsangudza zvizere chinyorwa chine zita irori.


=== Mashoko Anomirira Zviumbwa ===

Pachikamu chiri pamusoro pataurwa mazita anosanganisira gonya (angle) nemukwava (intersection of lines and surfaces). Tichasimuka apa tichipa mazita tichiumba kubva pamashoko maviri aya. 

[[Gonyazhinji]] ''(Polygon)'': KuChirungu izwi rokuti "polygon" rinoreva chiumbwa chine mativi mazhinji uye hawa kana kuti gonya zhinji. Mitsetse inobatana pamukwava inenge iri yakati twasa. Shoko rinoti "poly" rinoreva "many" - kuwanda. Shoko rinoti "gon" rinobva pashoko rekuti "gonia" (Latin) rinoreva "bent" kana kuti "ankle". Isu kuChiShona tichapa zita rokuti ''Gonyazhinji'' kududzira shoko rokuti "polygon". Zvichinge zvamira nenzira iyoyi hazvichanetsi kupa mazita eShona kuzviumbwa; tinenge toverenga kuti chiumbwa chine gonya (mikwava) ngani kana kuti mativi mangani.
* ''Triangle'' ine mativi matatu inenge yonzi [[gonyanhatu]]. 
* ''Quadrilateral'' ine mativi mana inenge yonzi [[gonyaina]]. 
* ''Pentagon'' ine mativi mashanu inenge yonzi [[gonyashanu]].

Tinoramba tichienda kusvika ''decagon'' ine mativi gumi ichinzi [[gonyagumi]] zvichingodaro. 

Tichiri ipapo zvakafanira kuti tionesane kuti gonyazhinji rega-rega rakaumbwa riine mativi anoverengwa kuenzana nemikwava (gonya) iri mukati mechiumbwa ichocho. 

''[[Gonyanhatu]]'': Tichataura pamusoro pemarudzi egonyanhatu; aya anotumidzwa mazita zvichienderana nekupimwa kwemativi uye gonya dziri paari. Kune ''[[gonyanhatu tsazakose]]'' (equilateral triangle) - iri rine mativi ose akaenza uye gonya nhatu dzose dzakaenzana. Kune ''[[gonyanhatu mutseyekwa]]'' (scalene triangle) - iri rine mativi ose ane nhambwe dzakasiyana uye gonya nhatu dzose dzakasiyana. Hazvinei ''[[gonyanhatu mutseyekwa]]'' agara nedivi ripi anotaridzika seanorerekera (kana kuwandira) kune rimwe divi nguva dzose. Kune ''[[gonyanhatu tsazamaviri]]'' (isosceles triangle) - iri rine mativi maviri akaenzana, negonya mbiri dzakaenzana. Kunoitawo ''[[gonyanhatu yemutwi]]'' (right-angled triangle) - iyi ine mativi maviri anosvika pamukwava une gonya re 90<sup>o</sup>.

''[[Gonyanhatu yemutwi]]'': Mativi matatu egonyanhatu iri anopiwa mazita akasiyana zvichibva pamamiriro akaita gonyanhatu. Kune mativi maviri anosvika pamukwava une gonya ye 90<sup>o</sup>; pamativi aya rokutanga rikanzi ''[[hwaro]]''(adjacent), repiri richabva ranzi ''[[darisanwa]]'' (opposite side). Divi guru rine nhambwe yakareba kupfura mamwe rinonzi ''[[muzendami]]'' (hypotenuse) nokuti rinoita sokunge rakazendamiswa rakatsigirwa kuhwaro nemutwi.

Sarudzo yokuti darisanwa idivi ripi uye hwaro divi ripi inodudzirwa nokuti timire mugonya ripi. Muzendami ndiye murefu anoramba aine zita rimwechete - uyu haachinje. Divi rakabatana negonya ratiri kushanda naro ndiro rinova hwaro, repiri rakaita mutwi nehwaro ndiro rinova darisanwa. Zvizhinji zvichatsanangurwa muchikamu che''[[Kupimagonyanhatu]]'', ''(trigonometry)'' chichatevera mberi.

[[Fananidzo]]: Iro shoko reChirungu rinoti ''hypotenuse'' rinomborevei? Shoko rokuti'' hypo'' rinobva pashoko reLatin rinoreva kuti ''under''. Shoko rokuti ''tenuse'' rinobva zvakare kuLatin richireva kuti ''stretched''.  Vakare vakatanga chidzidzo Kupimanzvimbo vakacherechedza vakaona divi refu regonyanhatu richitaridzika seratatamurwa kana kuti paChirungu riri under ''tension or stretched''. Vakare ava vakaenda mberi kwedu vaipawo mazita maererano nemaonero avaiita panguva yavo - ini ndinoonawo zvakafanira kuti kuChiShona tipe mazita maererano nemaonero edu sekuitawo kwakaita vakare vakaumba chidzidzo ichi kuChirungu. Nekukurawo kweruzivo tinoramba tichivandudza chidzidzo ichi kuti chitsangure zvine hudzamu hunokurawo.

[[Denderedzwa]] (''circle'' muChiRungu)

[[Nhara]](Radius)- iri izita remutsetse unobatanidza [[goko]] re[[denderedza]] nemuganhu we[[denderedzwa]]; [[nhara]] ndiyo inotara panogumira [[denderedzwa]].

[[Dandiko]](Diameter) - uyu mutsetse unopfuura nepa[[goko]] redenderedzwa uchinobata muganhu panzvimbo mbiri. Mutsetse uyu unotema [[denderedzwa]] kuita zvikamu zviviri zvakaenzana.

[[Danhamakonya]] (''Diagonal'' muChiRungu) - iri izwi rinoreva mutsetse wakati twasa unobva pagonya uchidanha nemukati megonyazhinji kuenda pane rimwe gonya. Danhamakonya rinobatanidza makonya asina kutevedzana chete. Kana chiumbwa chiri tsazana, danhamakonya rinobatanidza [[goko]] (centre) negonya mbiri dzakatarisana. Zviumbwa zvine mativi anodarika mana zvinoita madanhamakonya anodarika maviri.

[[Pimamuganhu]] (Perimeter) - iri izita rinopiwa nhambwe yemitsetse inovaka [[chiumbwa]] chine [[nzenda]] mbiri. KuChiShona tichashandisa zita rimwechete kududza [[pimamuganhu]] yezviumbwa zvose kusanganisira [[denderedzwa]].


[[Zhumwi]] (''Prism'') - chiumbwa chine ''nzenda'' nhatu (3-dimensional) chinotaridzika kunge chiumbwa chine nzenda mbiri chakatatamurwa zvichitevedza kunoenda mutwi unobva pahwaro. (Appears like a 2-dimensional shape that has been translated along a line perpendicular to the base, so that all parallel cross-sections have the same shape) Somuenzaniso, zhumwi regonyanhatu (triangular prism) rine uso huviri hwakati sambamba; mucheko yose yakati sambamba nemiviri yarehwa pamusoro inenge ine chiumbwa chegonyanhatu zvakare.

[[Mucheko]] (''Cross-section'') - iri shoko rinoreva uso hunoonekwa kana zhumwi rachekwa zvakati sambamba nehwaro hwezhumwi. 

[[Ruvanze rweMucheko]] (Cross-sectional area) - izwi iri rinotaura kukura kweuso hunoonekwa kana zhumwi yachekwa. Muzvinyorwa zviri kutevera tichange tichidzidza pamusoro pe[[tsazaniso]] dzekutsvaka kukura kwakaita ruvanze rweMucheko

[[Gonyaina sambamba]] (''Parallelogram'') - ichi chiumbwa chine mativi mana - mativi maviri akati sambamba anenge akaenzana - uye gonya mbiri dzinobatanidzwa nedanhamakonya dzinenge dzakaenzana.

[[Tsazano]] (Square) iri shoko rinoreva chiumbwa chine mativi mana ose akaenzana negonya ina dzose dzakaenzana. [[Tsazano]] iri mubandiko wegonyaina.

[[Gonyaina tsazamativi]] (Rhombus) - iri izwi rinoreva gonyaina rine mativi akaenzana nhambwe. Gonya dzemukati dzakatarisana dzinenge dzakaenzana zvakare. Chiumbwa ichi chine madanhamakonya maviri anochekana negonya re 90<sup>o</sup>. [[Tsazano]] iri pamupanda we[[gonyaina tsazamativi]] zvakare.

[[Gonyaina tsazamakonya]] (Rectangle) - iri izwi rapiwa kureva chiumbwa chine makonya mana ose akaenzana; gonya rimwe nerimwe riine 90<sup>o</sup>. Mativi maviri akatarisana anenge akaenzana uye akati sambamba. [[Tsazano]] rinogona kupinda pamupanda wechiumbwa ichi asi kazhinji tinosarudza kuti tsazano rimire roga. 


[[Gonyaina sambambiri]] (Trapezium, trapezoid) - sokutaura kwezita racho, chiumbwa ichi chine mativi mana; zvakare chine mativi maviri akati sambamba.

[[Urungano]] (Sphere) - izwi iri rinoreva chiumbwa chakaurungana kuita bhora. Nokumwe kutaura tinogona kupa zita rokuti [[chimburungwa]]

[[Charaka]] (''Cone'') - iri izwi rinoreva chiumbwa chine uso huviri, humwe huri hwaro hwedenderedzwa hwakati sandarara hwepiri huri uso hunopfirira hwaro kusvika pa[[chisuvi]] ''(apex)''. Nguva zhinji [[chisuvi]] chinenge chakaita [[mutwi]] ne[[goko]] redenderedzwa riri pauso hunova hwaro. Shoko reShona iri rinotodzana ne[[charaka]] chinowanikwa pa[[duwo]] rinoteyeswa hove rine kuumbwa kwe ''cone'' - hove inopinda nekwakapamhama, yave mukati [[charaka]] chakamanika zvokuti hove itadze kubuda.

[[Denderende]] (''Ellipse'') - iri zita rinoreva munyonga uri pamutsendo, unoonekwa panochekwa charaka zvichitevedza mutsendo nenzira inopa [[munyonga wakavharwa]] kwese ''(closed curve)''. Izvi zvinoreva kuti mutsendo wacho unocheka nenzira yokuti chiumbwa chinosara pachekwa chine munyonga chete pasina mutsetse wakati twasa; mutsendo haucheke hwaro kana chisuvi chiri pacharaka.

[[Dumba]] (''Pyramid'')- iri shoko rinotoredzera kubva pachiumbwa chinoonekwa kana tichitema mashanga echigabe nokuamisa kuita matumba. Tiri muchidzidzo Kupimanzimbo kune marudzi ematumba anodanwa zvakasiyana zvichienderana nechiumbwa chiri pahwaro hwedumba racho. Sokuti kune: ''dumba regonyanhanhatu'' (hexagonal pyramid); kwoita [[dumba retsazano]] (square based pyramid); [[dumba regonyanhatu]] (triangular pyramid); [[dumba regonyaina tsazamakonya]] (rectangular pyramid), zvichingodaro.

[[Akiso]] (''Axis'')- uyu mutsetse uri pakati pechiumbwa unoti zviri kumativi maviri emutsetse iwoyu zvinenge zvakafanana nekuenzanza.


[[af:Meetkunde]]
[[an:Cheometría]]
[[ar:هندسة رياضية]]
[[ast:Xeometría]]
[[az:Həndəsə]]
[[bat-smg:Geuometrėjė]]
[[be:Геаметрыя]]
[[be-x-old:Геамэтрыя]]
[[bg:Геометрия]]
[[bn:জ্যামিতি]]
[[bo:དབྱིབས་རྩིས་རིག་པ།]]
[[br:Mentoniezh]]
[[bs:Geometrija]]
[[ca:Geometria]]
[[chr:ᏗᏎᏍᏗ ᏓᏍᏓᏅᏅ]]
[[ckb:ئەندازە]]
[[cs:Geometrie]]
[[cv:Геометри]]
[[da:Geometri]]
[[de:Geometrie]]
[[diq:Geometri]]
[[el:Γεωμετρία]]
[[eml:Geometrî]]
[[en:Geometry]]
[[eo:Geometrio]]
[[es:Geometría]]
[[et:Geomeetria]]
[[eu:Geometria]]
[[ext:Geometria]]
[[fa:هندسه]]
[[fi:Geometria]]
[[fiu-vro:Geomeetriä]]
[[fr:Géométrie]]
[[gan:幾何學]]
[[gd:Geoimeatras]]
[[gl:Xeometría]]
[[gu:ભૂમિતિ]]
[[gv:Towse-oaylleeaght]]
[[he:גאומטריה]]
[[hi:ज्यामिति]]
[[hif:Geometry]]
[[hr:Geometrija]]
[[ht:Jewometri]]
[[hu:Geometria]]
[[ia:Geometria]]
[[id:Geometri]]
[[io:Geometrio]]
[[is:Rúmfræði]]
[[it:Geometria]]
[[ja:幾何学]]
[[jv:Géomètri]]
[[ka:გეომეტრია]]
[[kab:Ta nzeggit]]
[[kk:Геометрия]]
[[km:ធរណីមាត្រ]]
[[ko:기하학]]
[[ku:Geometrî]]
[[la:Geometria]]
[[lb:Geometrie]]
[[lmo:Geometrìa]]
[[lo:ເລຂາຄະນິດ]]
[[lt:Geometrija]]
[[lv:Ģeometrija]]
[[mg:Jeometria]]
[[mhr:Геометрий]]
[[mk:Геометрија]]
[[ml:ജ്യാമിതി]]
[[mn:Геометр]]
[[mr:भूमिती]]
[[ms:Geometri]]
[[mt:Ġeometrija]]
[[mwl:Geometrie]]
[[my:ဂျီသြမေတြီ]]
[[nds:Geometrie]]
[[new:रेखागणित]]
[[nl:Meetkunde]]
[[nn:Geometri]]
[[no:Geometri]]
[[nov:Geometria]]
[[oc:Geometria euclidiana]]
[[pl:Geometria]]
[[pms:Geometrìa]]
[[pnb:جیومیٹری]]
[[pt:Geometria]]
[[qu:Pacha tupuy]]
[[ro:Geometrie]]
[[ru:Геометрия]]
[[rue:Ґеометрія]]
[[sah:Геометрия]]
[[scn:Giometrìa]]
[[sco:Geometry]]
[[sh:Geometrija]]
[[si:ජ්‍යාමිතිය]]
[[simple:Geometry]]
[[sk:Geometria]]
[[sl:Geometrija]]
[[sq:Gjeometria]]
[[sr:Геометрија]]
[[stq:Geometrie]]
[[su:Élmu ukur]]
[[sv:Geometri]]
[[szl:Geůmetryjo]]
[[ta:வடிவவியல்]]
[[te:రేఖాగణితం]]
[[tg:Геометрия]]
[[th:เรขาคณิต]]
[[tk:Geometriýa]]
[[tl:Heometriya]]
[[tr:Geometri]]
[[uk:Геометрія]]
[[ur:ہندسہ]]
[[uz:Geometriya]]
[[vec:Giometria]]
[[vi:Hình học]]
[[war:Heyometriya]]
[[yi:געאמעטריע]]
[[zh:几何学]]
[[zh-classical:幾何]]
[[zh-min-nan:Kí-hô-ha̍k]]
[[zh-yue:幾何學]]
