Rudzi rwema'''Judah''' (Jews in English) rudzi rwevanhu vane madzitateguru akabva kunyika yeIsrael vari vanhu vakazvarwa nevanakomana gumi nevaviri va[[Jacob]] . Nhoroondo yerudzi urwu inotevedza madzibaba avo ane mazita akanyorwa mu[[Bhaibheri]] vanoti: [[Abraham]]; [[Isaac]]; naJacob. 


==[[Hugari]] hwemaJudah==


Kune maJudah achiriko anogara munyika yeIsrael inova nzvimbo yavanokoshesa senyika ye[[chipikirwa]] chakaitwa pakati pa[[Mwari]] namadzibaba avo. MaJudah akawanda vakapararira Pasirose vaine [[hugari]] hwakawanda munyika dzinoti: USA; France; United Kingdom; Russia Argentina; Brazil nedzimwewo nyika. 

Kuno ku[[Africa]] maJudah vane [[hugari]] hwakawanda kunyanya mu[[South Africa]]; hugari hwavo hunoda kusvika 71,100 munyika iyi. MuSouth Africa maJudah vakauya panguva yekupambwa kwenyika iyi, vamwe vachizouya munguva yohutongi hwevachena. Kune maJudah ari muSouth Africa akabva ku[[Russia]] uye kunyika dziri kumavirira kweRussia. Nyika idzi dzinosanganisira Lithuania; Poland; Estonia neLativia.


==MaJudah muZimbabwe==

MaJudah akauya muZimbabwe panguva yakauya Varungu ndokuumba Chita chavo chemaJudah mugore ra 1895. Ichi chita chaitungamirwa naJoe van Praagh akava '''Mayor''' wechiJudah wekutanga muguta reHarare. Milton Park inova dunhu riri muHarare ine nzira yakapiwa zita raJoe van Praagh. MuGuta reKadoma kwakambova naMayor wechiJudah akagadzwa mugore ra1956; murume uyu ainzi Robert Sternberg.

  
Hugari hwemaJudah munyika yeZimbabwe hwaderera kubva pahwaive panguva ye[[Rusununguko]]. Vamwe vavo vakatamira kuSouth Africa, vamwe vachienda kuIsrael, USA neku[[Europe]]. MaJudah anozivikanwa mu[[nhoroondo]] yeZimbabwe anosanganisira: [[Alfred Beit]]; [[Dr Michael Gelfand]]; [[Professor Laurence Levy]]; [[Joe van Praagh]]; [[B.S Leon]] nevamweyo.
