Rudzi rwema'''Judah''' rudzi rwevanhu vane madzitateguru akabva kunyika yeIsrael vari vanhu vakazvarwa nevanakomana gumi nevaviri va[[Jacob]] . Nhoroondo yerudzi urwu inotevedza madzibaba avo ane mazita akanyorwa mu[[Bhaibheri]] vanoti: [[Abraham]]; [[Isaac]; naJacob. 


==[[Hugari]] hwemaJudah==


Kune maJudah achiriko anogara munyika yeIsrael inova nzvimbo yavanokoshesa senyika ye[[chipikirwa]] chakaitwa pakati pa[[Mwari]] namadzibaba avo. MaJudah akawanda vakapararira Pasirose vaine [[hugari]] hwakawanda munyika dzinoti: USA; France; United Kingdom; Russia Argentina; Brazil nedzimwewo nyika. 

Kuno ku[[Africa]] maJudah vane [[hugari]] hwakawanda kunyanya mu[[South Africa]]; hugari hwavo hunoda kusvika 71,100 munyika iyi. MuSouth Africa maJudah vakauya panguva yekupambwa kwenyika iyi, vamwe vachizouya munguva yohutongi hwevachena. Kune maJudah ari muSouth Africa akabva ku[[Russia]] uye kunyika dziri kumavirira kweRussia. Nyika idzi dzinosanganisira Lithuania; Poland; Estonia.

Munyika yeZimbabwe hugari hwemaJudah hwaderera kubva pahwaive panguva ye[[Rusununguko]]. Vamwe vavo vakatamira kuSouth Africa, vamwe vachienda kuUSA nekunyika dziri ku[[Europe]]. MaJudah anozivikanwa mu[[nhoroondo]] yeZimbabwe anosanganisira: [[Alfred Beit]]; [[Michael Gelfand]]; [[Professor Levi]]; nevamweyo.
