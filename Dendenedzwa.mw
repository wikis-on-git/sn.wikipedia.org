Dendenedzwa: Iri ndiro rinonzi ''circle'' paChirungu uye richizivikanwawo neshoko rinoti ''[[denderedzwa]]''.

''[[Goko]]'' (Centre) - iri shoko ndati rimirire Chimiso chiri mukati medenderedzwa chiri nhambwe yakaenzana kubva papi zvapo patingamire pamuganhu wedenderedzwa. Ndashaya shoko rakafanira reShona. Shoko rekuti ''pakati'' rinenge risina kufanira nokuda kwekuti rinogona kureva chero ipi zvayo nzvimbo iri mukati medenderedzwa zvichienderana nemutaro wedu wemazuva ose. PaChiShona 

''[[Goko]]'' ndiye baba wekutanga anozivikanwa wakatanga rudzi - sokuti [[Mzilikazi]] ''goko'' remaNdebele kana kuti Mbire ''goko'' revaera Shava. Ndafananidza ''centre'' yedenderedzwa nairo ''goko'' rinotanga rudzi. Shoko iri rinogona kushandurwa kutsiva nerimwe riri nani ringanatse kududza ''centre'' nekukura kunenga kuchiita chidzidzo Kupimanzvimbo.

[[Danhagoko]] (diameter) - iri izita idzva rapiwa kureva mutsetse wakati twasu unobva kumuganhu wedenderedzwa uchipfuura ''pagoko'' uchinosvika kune umwe muganhu. 

[[Mutaro]] (Radius) - iri izwi rinoreva mutsetse inobva pamuganhu wedenderedzwa uchinoguma pagoko. Mutaro ndiwo unotara panogumira denderedzwa zvakare unoita kuti goko rive nhambwe yakaenzana kusvika pachimiso chipi zvacho chiri pamuganhu wedenderezwa.

[[Taramapeto]] (Perimeter, Circumference) - iri shoko rinoreva nhambwe yemutsetse uri pamuganhu wechiumbwa. Iwo muganhu pachawo unogona kudanwa kunzi taramapeto - apa ndipo panogumira chiumbwa kana nzvimbo yatiri kushanda nayo. Tiri ipapa zvakafanira kuti titsambidzire kuti hatina kusiyanisa ''perimeter'' yezvimwe zviumbwa ''necircumference'' yedenderedzwa.

[[Bandiko]] (Sector) - iri izwi rinoreva nzvimbo iri pakati pemutaro miviri (radii) yakanyorwa kubva pagoko redenderedzwa kuenda pazvimiso zviviri zvakasiyana zviri pamuganhu wedenderedzwa.
