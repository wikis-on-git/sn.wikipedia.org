''Eee, maita Soko Vhudzijena''<br />
Ewoi Soko,<br />
Vhudzijena, Mukanya<br />
Hekanhi Mbereka<br />
Makwiramiti, mahomu-homu<br />
Vanopona nekuba<br />
Vanamushamba negore<br />
Makumbo mana muswe weshanu<br />
Hekani Soko yangu yiyi<br />
Vakaera mutupo umwe nashe<br />
Vana VaPfumojena<br />
Vakabva Guruuswa<br />
Soko Mbire yaSvosve<br />
Vanobva Hwedza<br />
Vapfuri vemhangura<br />
VekuMatonjeni vanaisi vemvura<br />
Zvaitwa matarira vari mumabwe<br />
Mhanimani tonodya, svosve tichobovera<br />
Maita zvenyu rudzi rukurue<br />
Matangakugara<br />
Vakawana ushe neuchenjeri<br />
Vakufamba hujeukidza kwandabva<br />
Pagerwe rinongova jemedzanwa<br />
Kugara hukwenya-kwenya<br />
Vari mawere maramba kurimba<br />
Vamazvikongonyadza kufamba hukanyaira<br />
Zvibwezvitedza, zvinotedzera vari kure<br />
Asi vari padyo vachitamba nazvo<br />
Zvaitwa mukanya rudzi rusina chiramwa<br />
Maita vari Makoromokwa, Mugarandaguta<br />
Aiwa zvaonekwa Vhudzijena<br />
