Muchidzidzo che[[Kupimanzvimbo]], [[mutsazanisi]] (equator) mutsetse unopangidza panosangana uso hweurungano ne[[mutsendo]] une goko rehuremu uye wakarurama neakiso yeurungano yacho. Kureva kuti mutsendo uyu wakaita mutwi neaksio uye kuti wakatakura[[Goko rehuremu]] (centre of mass) yeurungano yacho. Iri zita rinoshandiswazve pakutsangudza kuumbwa kwe[[Rinopasi]], (Earth).


Takatarisana neRinopasi, [[Mutsazanisi]] mutsetse wekufungidzira une nhambwe dzakaenzana kubva ku[[North Pole]] kusvika ke[[South Pole]] panzvimbo dzose. Mutsetse uyu unocheka urungano yeRinopasi kuita zvikamu zviviri zvakaenzana.

[[North pole]] ndipo pa[[chimiso]] panosangana uso neakiso yekuzeya yeRinopasi (Earth), kuri ku[[maodzanyemba]] kweRinopasi, riri divi rakapesana ne''South pole'' . 

[[South pole]] ndipo pachimiso panosangana uso neakiso yekuzeya yeRinopasi (Earth), kuri ku[[chamhembe]] kweRinopasi. 


==Nyika dzinochekwa neMutsazanisi==

Mutsazanisi unopfuura nemunyika 11 dzinoti:

*Sao Tome and Principe
*Gabon
*Republic of Congo
*Democratic Republic of the Congo
*Uganda
*Kenya
*Somalia
*Indonesia
*Ecuador
*Columbia
*Brazil


==Kuronda nzvimbo panyika==

Muchidzidzo che[[Taranyika]] (Geography), nyika yakatarwa nemhando mbiri dzemitsetse. Kune mitsetse yakatarwa yakati sambamba ne[[Mutsazanisi]] inonzi [[latitude]]; kune mitsetse inotenderera nyika ichibata kuNorth pole neSouth pole inonzi [[longitude]]. Mitsetse iyi inoshevedzwa nenhamba dzakarongeka. Nhamba dzemitsetse yelattitude dzinoveregwa dzichibva paMutsazanisi dzichienda kuNorth pole neSouth pole. Nhamba dzemitsetse yelongitude dzinoverengwa dzichibva pamutsetse we[[Greenwich Meridian]]  zvichienda ku[[Mavirira]] neku[[Mabvazuva]]. Greenwich Meridian mutsetse welongitude unopfuura pedyo ne[[Royal Observatory, Greenwich]], ku[[United Kingdom]]. Naizvozvo nzvimbo dzose dziri panyika dzine nhamba inotaura kuti nzvimbo iri papi mudandemutande remitsetse iyoyi.  Ruzivo urwu ndirwo rwakashandiswa muhumhizha hwe[[GPS]], [[Geographical Position System]] chinova chombo chinobatsira kutaura kuti tiri papi uye kupa [[rudzivo]] ''(direction)'' rwenzvimbo yatinoda kuenda.  


Chirongwa chekutarwa kwenyika nenzira yatsananguwa iyi chinodanwa kunzi Geographic Coordinate System - kuChiShona tochiti [[Gumbapamwe reZviringani ZveTaranyika]].


'''Latitude'''  inopima nhambwe ye[[gonya]] riri pakati pe[[mutsendo]] weMutsazanisi nemutsetse unobata pagoko reEarth kuenda panzvimbo ipi zvayo iri pauso hweEarth. Latitude inoverengwa ichibva paMutsazanisi une nhamba 0<sup>o</sup>; nhamba iyi inokwira zvichienda kuNorth pole - nhamba dzichipiwa vara (+). Nhamba yelatitude inodzika zvichenda kuSouth pole, nhamba dzichipiwa vara (-). Izvi zvinoreva kuti latitude 20<sup>o</sup> iri ku[[Maodzanyemba]] kweMutsazanisi; latitude -30<sup>o</sup> kana kuti 30<sup>o</sup>S iri ku[[Chamhembe]] kweMutsazanisi. Mepu inotaridza mitsetse yelatitude ichibva kamadokero kuenda kumabvazuva.


Mitsetse yelatitude inodanwa kunzi tsambamba (''parallels'') nokuti inenge yakati sambamba, uye yakataramukana nhambwe dzakaenzana panzvimbo dzose. Kana 1<sup>o</sup> yelatitude yapimwa tsambamba dzinenge dzakataramukana 111km (kana 69maira). Gonya rapimirwa latitude ndiro zita rinopiwa tsambamba yacho ine nhambwe dzakaenzana kubva paMutsazanisi. Somuenzaniso 45<sup>o</sup> latitude ndiyo nhambwe yegonya iri pakati peMutsazanisi ne tsambamba 45, (45th parallel). Saka 45th parallel inenge uri mutsetse wokuti nzvimbo dzese dziri pauri dzine latitude 45<sup>o</sup>.


'''Mitsetse yeLatitude yekurangarira'''


* '''Mutsazanisi''' uri pa 0<sup>o</sup> latitude. Latitude iyi yakakosha nokuti ndiyo inotara pakati-nepakati penyika; uri nhambwe dzakaenzana kubva kuNorth pole neSouth pole. Mutsazanisi unosvikwa nemurazvo wezuva wakarurama (direct rays) panguva mbiri dze[[usikuhwakaenzana]] ''(equinoxes)''. Mazuva e[[usikuhwakaenzana]] anoitika March 20-21 neSeptember 20-21 apo nzvimbo dzose dziri panyika dzinowana usiku hwakareba 12 ''maawa''. Tsanangudzo izere inopiwa kuchikamu che[[Mwaka yepaNyika]]


* '''Tropic of Cancer''' iri pa +23.5<sup>o</sup>; inopfuura munyika dzinoti Mexico, Egypt, Saudi Arabia, India neChina. '''Tropic of Capricon''' iri pa -23.5<sup>o</sup>S; inopfuura munyika dzinoti Chile, Brazil, South Africa, Australia. 


*'''Tropic of Cancer''' inowana murazvo wezuva wakarurama pamazuva June 20-21; Tropic of Capricon inowana murazvo wezuva wakarurama pamazuva December 20-21. Nguva mbiri idzi dzinonzi [[solstice]] kuEnglish. Solstice izwi rinobva kuLatin rinoreva ''kumira kwezuva'' - zvisingarevi kuti zuva rinombofamba aiwa, asi kuti rinotora nguva refu kubva pakuyedza kusvika pakudoka zvoita sokunge rir kumbomira mudenga - kunyanya panguva ya 12 masikati tarinenga riri kurova nhongonya.


*'''Arctic Circle''' ne'''Antarctica Circle''' dziri palatitude +66.5<sup>o</sup> ne -66.5<sup>o</sup> zvakaringana kudaro. Mitsetse miviri iyi inotara panotangira nzvimbo dzinowana '''24 maawa erima nezuva''' - idzi nzvimbo dzakakomberedza North pole ne South pole.


===Latitude yakakosherei?===

*Latitude inobatsira vatyairi vendege nezvikepe kuronda nzira dzekufamba nadzo.

*Latitude inobatsira vanotsvakurudza kunzwisisa hugaro hwezvinhu zviri panyika. Somuenzaniso nzvimbo dzine nhamba yelatitude yakakwirira dzinonyanya kutonhora uye dzine mhepo isina mwando wemvura wakawanda. Nzvimbo dzine nhamba yelatitude yakaderera dzinopisa uye dzine mhepo ine mwando wemvura wakakwirira.

*Nzvimbo dzinenhamba yelatitude yakakwirira dzine musiyano wakanyanya wemwaka izvi zvichikonzerwa nokushaya zuva rakarurama mumwaka wechando nokuzowana zuva rakawanda mumwaka wekupisa. Musiyano yemwaka iyi inokonzera kusiyana kwemhuka nemumera unokwanisa kurarama munzvimbo idzodzi.
