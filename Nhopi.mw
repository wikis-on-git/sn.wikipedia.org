Takatarisana ne[[Kubika kweZimbabwe]] (Zimbabwean Cuisine), '''nhopi''' (mashed pumpkin) kudya kunobikwa nemanhanga anofashaidzwa kusvika pakuibva achizopwanyiwa kuita bota rakakora. Vanobika nhopi vanotevedza nzira iri pasi iyi. [[Hodzeko]]

*Cheka nhanga kuita zvidimbu zvidiki.

*Buritsa mhodzi dzaro nhanga.

*Menya ganda rekunze kwenhanga rachekwa uchishandisa banga.

*Cheka zvidimbu zvawatanga nazvo kuita mwero ungaita 3centimetres.

*Fashaidza zvidimbu zvenhanga izvi kusvika pakuibva. Kuibva kunoonekwa nokupfava kunoita nhanga racho.

*Chikuna mvura ugosiya manhanga chete mupoto.

*Pwanya manhanga aya nemugoti wochipa vanodya.

Vamwewo vanosanganisa manhanga apwanyiwa aya ne[[dovi]] kushandura mukanwa.

Tichiri pakubikwa kwemanhanga zvakanaka kuti tiyeuchidzana kusarasa mhodzi dzemanhanga. Mhodzi idzi dzinowomeswa dzananikwa pazuva dzochizokandwa murwenga kuti dzikangwe. Chitaurirwa [[mbare]] dzegotsi, mhodzi dzemanhanga dzakakangwa dzinonaka samare. Mumwe musi munotoseva [[sadza]] nadzo mukonde ukapera vanhu vakaguta.
