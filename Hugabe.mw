Pakushanda kunoita [[hushangazhi]], kune mapazi ehurumende ane [[hudaviri]] pamusoro pezvirongwa zvakasiyana-siyana zvine chinangwa chekuchengetedza mitemo yenyika  -  kuEnglish anonzi '''(Responsible Authorities)'''. Mapazi aya akapiwazve [[hugabe]] (authority) kuti ave anotarira kuti mitemo yakasiyana yehurumende yatevedzwa.  

Mapazi  aya anobata basa zvichienderana nemitemo yakatarwa nedare reParamende - (Acts of Parliament). MuZimbabwe kune Mapazi ane '''hugabe''' pamusoro: pemvura; mitero; ndege, kutakurwa kwenhumbi nevanhu; uye michero nemhuka. Muenzaniso ndiyo inoti: ''ZIMRA; ZINWA; ZINARA; Municipalities; Natural Resources Board; Environmental Protection Authority; Civil Aviation Authority; POTRAZ zvichingodaro.   

'''Hugabe''', izwi rinotodza shoko rokuti '''ubugabe''' rinoreva '''authority''' kana zvichitaurwa kuMutauro unonzi Kirundi wekuBurundi. [[Mutauro]] uyu uri pasi pemupanda wemitauro yechi[[Bantu]] inotaurwa kuno ku[[Chamhembe]] kweAfrica.

Nokumwe kutaura tingati '''hugabe''' isimba rakapiwa pasi pemitemo yenyika kuti munhu kana boka revanhu rive neutongi pamusoro pemabatirwo ezvinhu zvinosanganisira: vanhu; basa; mari; ivhu; michero; hutano; mishonga zvichingodaro. Tasiya kushandisa izwi rokuti '''simba''' kuti titsanangudze zviri pano nokuti '''simba'''; rinoreva zvakawanda zvinosanganisira: ''power; energy; force; authority; might; strength'' zvichingodaro. Naizvozvo izwi rokuti simba raonekwa risina kufanira nokuti harijekese zvakakwana zviri kuda kutaurwa panhau iri pano.
