'''Kukorora simbi''' (metal extraction in English) zvinoreva kuita mabasa e[[shandura]] dzinobuditsa simbi kubva mu[[chitofu]], [[hutapiri]] hwesimbi huchiwedzerwa kudzamara simbi yasvika pakunatswa.

==Mazwi anoshandiswa==

[[Kubanda matombo]] zvinoreva kutsemura matombo anenge abva pasi pemugodhi kuti ave madiki. Matombo e[[chitofu]] anenge aputitswa pasi pemugodhi anobuditswa akakura kuita 20-50 cm. Matombo aya anotsemurwa ne[[mhandamabwe]] anorova  nekumanika matombo aya pakati pesimbi dzikukutu, izvi zvichikonzera matombo aya kuti atsemuke. Panozopera basa remhandamabwe, matombo anenge apwanyiwa atsetseka kuita 2-5 cm.

[[Kutapidza]] zvinoreva kutsauranisa [[muchegwa]] ne[[mambara]]. Mambara ndiwo matombo asiri kudiwa asina kukosha; aya matombo anoraswa ku[[motoro]]. Muchegwa ndiwo matombo akatakura simbi; aya matombo anochengetwa achipinda mune dzimwe sshnadura dzinowedzera [[hutapiri]] hwesimbi. Chinangwa chekutapidza ndechekuti pakupedzisira simbi ive ine [[hutapiri]] hunoramba huchikwira kudzamara yasvika pakunatswa.

[[Kunatsa]] zvinoreva kuchenesa simbi kunobvisa manyara asingadiwe musimbi iyi. Kunatswa kunnyanya kutaurwa kana simbi yava kusvika pahutapiri hungaita 90% yesimbi.
