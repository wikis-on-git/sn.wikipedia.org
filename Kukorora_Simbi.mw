'''Kukorora simbi''' (metal extraction in English) zvinoreva kuita mabasa e[[shandura]] dzinobuditsa simbi kubva mu[[chitofu]], [[hutapiri]] hwesimbi huchiwedzerwa kudzamara simbi yasvika pakunatswa.

==Mazwi anoshandiswa==

[[Mhandamabwe]] michina inobanda matombo echitofu. Matombo anenge abva pasi pemugodhi kuti anotsemurwa kuti ave madiki. Matombo e[[chitofu]] anenge aputitswa pasi pemugodhi anobuditswa akakura kuita 20-50 cm. Matombo aya anotsemurwa neshaya (dzesimbi hukutu) dze[[mhandamabwe]] dzinorova  nekumanika matombo aya pakati, izvi zvichikonzera matombo aya kuti atsemuke. Panozopera basa remhandamabwe, matombo anenge apwanyiwa atsetseka kuita 2-5 cm.

[[Chigayo]] (Mill in English) muchina unotsetsa chitofu chinenge chabva kubandwa ne [[mhandamabwe]]. Chitofu chinotsetsewa kusika chaita sejecha chiine tsanga dziri pasi pe 100 micrometer.

[[Kutapidza]] zvinoreva kutsauranisa [[muchegwa]] wakakosha nemuchegwa we[[manyara]].  Muchegwa ndiwo matombo akatakura simbi; aya matombo anochengetwa achipinda mune dzimwe shandura dzinowedzera [[hutapiri]] hwesimbi. Chinangwa chekutapidza ndechekuti pakupedzisira simbi ive ine [[hutapiri]] hunoramba huchikwira kudzamara yasvika pakunatswa.

Muchegwa wemanyara (gangue mineral) zvinoreva muchegwa uri mu[[chitofu]] unoraswa nokuti hauna mari. Mambara ndiwo matombo asiri kudiwa asina kukosha; aya matombo anoraswa ku[[motoro]] achingobva pasi pemugodhi.

[[Kunatsa]] zvinoreva kuchenesa simbi kunobvisa manyara asingadiwe musimbi iyi. Kunatswa kunonyanya kutaurwa kana simbi yava kusvika pahutapiri hungaita 90% yesimbi. MuZimbabwe tine: Bindura Smelter and Refinery; Empress Nickel Refinery; Zimasco; ZimAlloys, dzinova Kambani dzinonatsa simbi.
