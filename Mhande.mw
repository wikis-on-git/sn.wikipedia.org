Shoko rokuti '''chiwarikwa''' (layer) rinodudza kurongwa kwezvinhu kuita sechigumbeze kana rukanda runovhara [[nharaunda]] iri kutaurwa nezvayo. Izvo zvarongwa kana kuwarikwa zvinenge zvine kupimwa kwe[[hudzamu]] hwakaenzana pamusoro penharaunda yacho. Shoko iri riri kutodza pakuwarirwa kunoita magumbeze pauriri panorara vanhu.


'''Kujekesa'''

'''Chiwarikwa''' chinogona kuva chezvinhu zvema[[godo]] kana mutuvi kana mwando. 

* Panozorwa dovi pachingwa, karukanda kedovi kanenge katova '''chiwarikwa'''.

* Panovakwa imba, mizera wega-wega wezvidhinha unenge uri chiwarikwa. Pakati pemizera yezvidhinha panoitawo '''chiwarikwa''' che'''samende'''.

* Mvura ikadirwa muPetrol, mituvi miviri iyi haisangane kana kunyunguditsana. Mvura ine [[huduma]] hwakakura kudarika Petrol. Nokudaro mvura inoita chiwarikwa pasi, Petrol yoita '''chiwarikwa''' pamusoro.

*Panopiswa huni mumbaura panobuda [[mwando]] we '''carbon dioxide''' unova unorema kudarika mweya watinofema. gumbeze irori re'''carbon dioxide''' rinenge rave '''chiwarikwa'''.
